<EULA.Highlight>ข้อตกลงสิทธิ์การใช้งานสำหรับผู้ใช้งาน FORTNITE</>

<EULA.Highlight>อัปเดตล่าสุดวันที่ 17 ธันวาคม 2024</> 

โปรดอ่านข้อตกลงฉบับนี้โดยละเอียด ข้อตกลงฉบับนี้เป็นเอกสารทางกฎหมายที่อธิบายถึงสิทธิ์และภาระผูกพันของคุณในส่วนที่เกี่ยวข้องกับการใช้งานซอฟต์แวร์ของ Epic รวมถึงบริการใด ๆ ที่คุณเข้าถึงหรือซื้อผ่านซอฟต์แวร์ เมื่อมีการดาวน์โหลดหรือใช้ซอฟต์แวร์นี้ หรือเมื่อคุณได้ระบุว่ายอมรับข้อตกลงฉบับนี้ หมายความว่าคุณตกลงที่จะผูกพันตามเงื่อนไขของข้อตกลงฉบับนี้ หากคุณไม่เห็นด้วยหรือไม่อาจตกลงยอมรับเงื่อนไขของข้อตกลงฉบับนี้ คุณอาจไม่สามารถดาวน์โหลดหรือใช้ซอฟต์แวร์นี้ได้ 

โดยเฉพาะอย่างยิ่ง เราต้องการเน้นถึงเงื่อนไข นโยบาย และขั้นตอนการดำเนินการที่สำคัญในข้อตกลงนี้ เมื่อยอมรับข้อตกลงฉบับนี้แล้ว ถือว่า: 

1.	คุณตกลงยอมรับกฎระเบียบและนโยบายอื่น ๆ ของ Epic ที่ระบุไว้อย่างชัดแจ้งเป็นส่วนหนึ่งของข้อตกลงฉบับนี้ 

โปรดอ่านให้ละเอียด: 

<a id="url" href="https://www.epicgames.com/site/privacypolicy" style="EULA.Hyperlink">นโยบายความเป็นส่วนตัว</>ของเราจะอธิบายเกี่ยวกับข้อมูลที่เราเก็บรวบรวมจากคุณและวิธีการปกป้องข้อมูลของเรา 

<a id="url" href="https://www.epicgames.com/site/fan-art-policy" style="EULA.Hyperlink">นโยบายเนื้อหาของแฟน</>ของเราจะอธิบายสิ่งที่คุณสามารถทำได้เกี่ยวกับทรัพย์สินทางปัญญาของ Epic ในเนื้อหาที่คุณสร้างขึ้น 

<a id="url" href="https://www.epicgames.com/site/tos" style="EULA.Hyperlink">เงื่อนไขการให้บริการ</>ของเราจะอธิบายกฎระเบียบของเว็บไซต์ของเรา 

2.	คุณให้สิทธิ์แก่ Epic ในการใช้เนื้อหาใดก็ตามที่คุณสร้างขึ้นจากการใช้บริการนี้ คุณสามารถดูข้อมูลเพิ่มเติมได้ในหัวข้อเนื้อหาที่ผู้ใช้สร้างขึ้น ด้านล่างนี้ 

3.	คุณและ Epic ตกลงที่จะระงับข้อพิพาทระหว่างเราด้วยการอนุญาโตตุลาการเฉพาะราย (ไม่ใช่ในศาล) เราเชื่อว่ากระบวนการอนุญาโตตุลาการเพื่อระงับข้อพิพาทที่เป็นทางเลือกนั้น จะสามารถระงับข้อพิพาทใด ๆ ได้อย่างเป็นธรรมและรวดเร็ว และมีประสิทธิภาพมากกว่าการฟ้องร้องดำเนินคดีในศาล ข้อ 12 อธิบายรายละเอียดของกระบวนการ โดยเราจะให้ข้อความนี้อยู่ส่วนหน้า (และเป็นตัวหนา) เนื่องจากมีความสำคัญ: 

<EULA.Highlight>ข้อตกลงนี้ประกอบไปด้วยภาระผูกพัน การอนุญาโตตุลาการเฉพาะราย และการสละสิทธิ์ในการดำเนินคดีแบบกลุ่ม หากคุณยอมรับข้อตกลงฉบับนี้ ถือว่าคุณและ EPIC ตกลงที่จะระงับข้อพิพาทด้วยวิธี</>

<EULA.Highlight>การอนุญาโตตุลาการเฉพาะรายที่มีผลผูกพัน และสละสิทธิ์ในการพิจารณาคดีเป็นรายบุคคลหรือ </>

<EULA.Highlight>โดยเป็นส่วนของการดำเนินคดีแบบกลุ่ม และ EPIC ตกลงที่จะชำระค่าธรรมเนียมการอนุญาโตตุลาการให้คุณสำหรับข้อพิพาททั้งหมดซึ่งกระทำโดยสุจริตใจ โดยมีมูลค่าไม่เกิน $10,000 (ดูข้อ 12) คุณมีสิทธิ์ที่มีเวลาจำกัดในการยกเลิกการสละสิทธิ์นี้</> 

ในการเข้าทำข้อตกลงสิทธิ์การใช้งานฉบับนี้ คุณจะต้องเป็นผู้ใหญ่ที่บรรลุนิติภาวะตามกฎหมายของประเทศที่คุณพำนักอาศัย คุณมีหน้าที่รับผิดชอบทางกฎหมายและทางการเงิน 

สำหรับการดำเนินการทั้งหมดโดยใช้หรือเข้าถึงซอฟต์แวร์ของเรา รวมถึงการดำเนินการของผู้ใดก็ตามที่ 

คุณอนุญาตให้เข้าถึงบัญชีของคุณ คุณยืนยันว่าคุณได้บรรลุนิติภาวะตามกฎหมายแล้ว 

คุณเข้าใจและยอมรับข้อตกลงฉบับนี้ (รวมถึงเงื่อนไขเกี่ยวกับกรณีการระงับข้อพิพาท) หากคุณอายุไม่ถึงเกณฑ์การบรรลุนิติภาวะตามกฎหมาย บิดามารดาหรือผู้ปกครองตามกฎหมายของคุณต้องให้ความยินยอมต่อข้อตกลงนี้ 

คำศัพท์บางคำหรือวลีบางวลีจะมีการจำกัดความให้มีความหมายบางอย่างที่เฉพาะตัวเมื่อใช้ในข้อตกลงฉบับนี้ คำศัพท์และวลีดังกล่าวมีคำจำกัดความระบุไว้ที่ด้านล่างในข้อ 16 

หากคุณมีถิ่นพำนักถาวรในสหรัฐอเมริกา การทำข้อตกลงของคุณจะเป็นการดำเนินการกับ Epic Games, Inc. หากคุณไม่ได้อาศัยอยู่ในสหรัฐอเมริกา การทำข้อตกลงของคุณจะเป็นการดำเนินการกับ Epic Games Entertainment International GmbH 


<EULA.Header>1.	การมอบสิทธิ์การใช้งาน</>  

Epic จะมอบสิทธิ์และสิทธิ์การใช้งานที่มีความเป็นส่วนตัว ไม่ใช่สิทธิ์ขาดเฉพาะ โอนย้ายเปลี่ยนมือไม่ได้ ให้สิทธิ์การใช้งานช่วงไม่ได้ และมีความจำกัด ให้แก่คุณเพื่อติดตั้งและใช้ซอฟต์แวร์บนอุปกรณ์ที่รองรับซึ่งคุณเป็นเจ้าของหรือควบคุมการใช้งานเพื่อความบันเทิงส่วนบุคคล (“<EULA.Highlight>สิทธิ์การใช้งาน</>”) สิทธิ์ที่ Epic มอบให้คุณภายใต้สิทธิ์การใช้งานจะเป็นไปตามเงื่อนไขของข้อตกลงฉบับนี้ และคุณสามารถใช้สิทธิ์การใช้งานนี้ได้ก็ต่อเมื่อคุณปฏิบัติตามเงื่อนไขที่บังคับใช้ทั้งหมด 

สิทธิ์การใช้งานจะมีผลบังคับใช้ ณ วันที่คุณยอมรับข้อตกลงฉบับนี้ ภายใต้สิทธิ์การใช้งานนี้ เราได้มอบสิทธิ์การใช้งานซอฟต์แวร์ให้แก่คุณ ไม่ใช่การจำหน่าย สิทธิ์การใช้งานไม่ได้มอบกรรมสิทธิ์หรือสิทธิ์ความเป็นเจ้าของใด ๆ ในซอฟต์แวร์ให้แก่คุณ 


<EULA.Header>2.	ข้อกำหนดของสิทธิ์การใช้งาน</> 

คุณต้องไม่กระทำหรือพยายามกระทำการใด ๆ ดังต่อไปนี้ต่อซอฟต์แวร์หรือส่วนใดส่วนหนึ่งของซอฟต์แวร์: (ก) ใช้เพื่อการพาณิชย์หรือเพื่อวัตถุประสงค์ด้านการส่งเสริมการขาย เว้นแต่ว่า Epic จะอนุญาตโดยชัดแจ้ง (ข) คัดลอก ทำซ้ำ เผยแพร่ (รวมถึงผ่านเซิร์ฟเวอร์เครือข่าย) แสดงหรือใช้งานในลักษณะที่ไม่ได้มีการอนุญาตไว้อย่างชัดแจ้งในข้อตกลงฉบับนี้ (ค) ขาย ปล่อยเช่า ให้เช่าซื้อ ให้สิทธิ์การใช้งาน เผยแพร่ หรือโอนมอบซอฟต์แวร์ (ง) ทำวิศวกรรมย้อนกลับ สืบหาซอร์สโค้ด ปรับเปลี่ยน แก้ไข แปล แยกส่วนประกอบ หรือแยกชิ้นส่วนซอฟต์แวร์ หรือทำงานสร้างสรรค์ต่อเนื่อง จากซอฟต์แวร์ (จ) ลบ ปิดการใช้งาน หลบเลี่ยง หรือปรับแก้ประกาศแจ้งกรรมสิทธิ์หรือป้ายใด ๆ หรือเทคโนโลยีรักษาความปลอดภัยที่อยู่ในซอฟต์แวร์ (ฉ) สร้าง พัฒนา เผยแพร่ หรือใช้โปรแกรมซอฟต์แวร์ใด ๆ ที่ไม่ได้รับอนุญาต เพื่อแสวงหาข้อได้เปรียบในโหมดเกมออนไลน์หรือเกมอื่นใด (ช) ใช้ซอฟต์แวร์เพื่อละเมิดหรือฝ่าฝืนสิทธิ์ของบุคคลที่สามอื่นใด รวมถึงแต่ไม่จำกัดเพียง สิทธิ์ในทรัพย์สินทางปัญญา สิทธิ์ในการเผยแพร่ประชาสัมพันธ์ หรือสิทธิความเป็นส่วนตัวใด ๆ (ซ) ใช้ ส่งออก หรือส่งซอฟต์แวร์กลับ ซึ่งเป็นการฝ่าฝืนกฎหมายหรือระเบียบข้อบังคับใด ๆ ที่บังคับใช้ หรือ (ฌ) ประพฤติตนในลักษณะที่เป็นการรบกวนความเพลิดเพลินใจในการใช้ซอฟต์แวร์ของผู้ใช้คนอื่น ๆ ตามเจตนาของ Epic ทั้งนี้ตามดุลยพินิจของ Epic แต่เพียงผู้เดียวแล้วนั้น จะรวมถึงแต่ไม่จำกัดเพียงแต่การกระทำดังต่อไปนี้ การคุกคาม การใช้ภาษาที่ก้าวร้าวหรือรุนแรง การทอดทิ้งเกม การทำลายเกม การสร้างสแปม การทำวิศวกรรมสังคม การสแกมหลอกลวง การรันหรือใช้วิธีการที่ Epic ไม่อนุญาต และเข้าไปยุ่งเกี่ยวกับผลลัพธ์และ/หรือการดำเนินการของซอฟต์แวร์ (รวมถึงกลโกง บอท สคริปต์ หรือม็อดที่ Epic ไม่อนุญาตอย่างชัดแจ้ง) โดยช่วยให้คุณและ/หรือผู้ใช้รายอื่นได้เปรียบผู้เล่นคนอื่น ๆ ที่ไม่ได้ใช้วิธีการดังกล่าว หรือการสร้างหรือมีส่วนสนับสนุนซอฟต์แวร์ที่ไม่ได้รับอนุญาตดังกล่าว 

ซอฟต์แวร์อาจมีซอฟต์แวร์หรือคุณลักษณะการตรวจจับกลโกง หรือระบบอาจขอให้คุณติดตั้งซอฟต์แวร์ตรวจจับกลโกงในระหว่างการติดตั้งซอฟต์แวร์ หากคุณไม่ยินยอมที่จะติดตั้งซอฟต์แวร์ตรวจจับกลโกง หรือลบหรือปิดใช้งานซอฟต์แวร์หรือคุณลักษณะการตรวจจับกลโกง ไม่ว่าเวลาใดก็ตาม สิทธิ์การใช้งานที่มอบให้คุณจะสิ้นสุดลงโดยอัตโนมัติ และคุณไม่อาจใช้ซอฟต์แวร์ได้อีก ซอฟต์แวร์หรือซอฟต์แวร์ตรวจจับกลโกงอาจเก็บรวบรวมและส่งรายละเอียดเกี่ยวกับบัญชีของคุณ การเล่นเกม และโปรแกรมหรือกระบวนการที่อาจไม่ได้รับอนุญาต ในส่วนที่เกี่ยวข้องกับการตรวจจับกลโกง ภายใต้นโยบายความเป็นส่วนตัวของ Epic ในกรณีที่มีการระบุให้ทราบถึงกลโกง คุณตกลงว่า Epic อาจจะใช้สิทธิ์ใด ๆ หรือทั้งหมดภายใต้ข้อตกลงฉบับนี้ 


<EULA.Header>3.	ข้อมูลอัปเดตและโปรแกรมแก้ไข</> 

Epic อาจส่งโปรแกรมแก้ไข ข้อมูลอัปเดต หรือการอัปเกรดไปที่ซอฟต์แวร์ ซึ่งต้องมีการติดตั้งเพื่อให้คุณสามารถใช้ซอฟต์แวร์หรือบริการได้อย่างต่อเนื่อง Epic อาจจะอัปเดตซอฟต์แวร์จากทางไกลโดยไม่ได้แจ้งให้คุณทราบ และคุณยินยอมให้ Epic ใช้งานโปรแกรมแก้ไข ข้อมูลอัปเดต หรือการอัปเกรดกับซอฟต์แวร์ Epic อาจแก้ไข ระงับ ยุติ เปลี่ยน ทดแทน หรือจำกัดสิทธิ์การเข้าถึงของคุณที่มีต่อซอฟต์แวร์หรือบริการได้ทุกเมื่อ คุณรับทราบว่าการใช้งานซอฟต์แวร์หรือบริการโดยคุณนั้น ไม่ได้ก่อให้เกิดผลประโยชน์ เงินตรา หรือประโยชน์ใด ๆ ในทุกแง่มุมหรือคุณลักษณะของซอฟต์แวร์หรือบริการ รวมถึงแต่ไม่จำกัดเพียงแต่ รางวัล ถ้วยรางวัล ความสำเร็จ ระดับของตัวละครใด ๆ สกุลเงินในเกม หรือเนื้อหาใด ๆ ในเกม (หากมี) คุณยังรับทราบอีกว่า คุณอาจจะไม่สามารถเข้าถึงข้อมูลตัวละคร ความก้าวหน้าในเกม การปรับรูปแบบเกมตามความต้องการ หรือข้อมูลอื่น ๆ ที่เกี่ยวข้องกับการใช้ซอฟต์แวร์หรือบริการโดยคุณ ไม่ว่าเมื่อใดก็ตาม โดยที่ Epic ไม่ต้องแจ้งให้คุณทราบ รวมถึงแต่ไม่จำกัดเพียงแต่ หลังจากที่ Epic ส่งโปรแกรมแก้ไข ข้อมูลอัปเดต หรือการอัปเกรดไปที่ซอฟต์แวร์ Epic ไม่มีภาระผูกพันใด ๆ ในด้านการซ่อมบำรุงหรือสนับสนุนเกี่ยวกับซอฟต์แวร์หรือบริการ 


<EULA.Header>4.	สกุลเงินในเกมและเนื้อหา</>  

Epic อาจเสนอความสามารถให้คุณได้รับสิทธิ์การใช้งานสกุลเงินในเกม (“<EULA.Highlight>สกุลเงินในเกม</>”) หรือเนื้อหา เช่น โดย: (ก) การซื้อสิทธิ์การใช้งานแบบจำกัดในการใช้สกุลเงินในเกมโดยมีค่าธรรมเนียม (“<EULA.Highlight>สกุลเงินในเกมที่ซื้อ</>”) (ข) การได้รับสิทธิ์การใช้งานแบบจำกัดในการใช้สกุลเงินในเกมโดยการทำหรือบรรลุภารกิจเฉพาะในซอฟต์แวร์ หรือ (ค) การซื้อแบบมีค่าธรรมเนียม การแลกเปลี่ยนสกุลเงินในเกม หรือการได้รับสิทธิ์การใช้งานแบบจำกัดในการใช้เนื้อหา นอกจากนี้ Epic อาจอำนวยความสะดวกในการแลกเปลี่ยนเนื้อหาบางประเภทผ่านซอฟต์แวร์ ในบางกรณี โดยมีค่าธรรมเนียม คุณสามารถใช้สกุลเงินในเกมหรือเนื้อหาดังกล่าวได้ต่อเมื่อคุณชำระค่าธรรมเนียมที่เกี่ยวข้อง (หากมี) เมื่อคุณได้รับหรือชำระค่าธรรมเนียมเพื่อรับสกุลเงินในเกมหรือเนื้อหาดังกล่าว ถือว่าคุณกำลังจะรับหรือซื้อสิทธิ์จาก Epic เพื่อให้ได้รับสิทธิ์การใช้งาน รวมถึงสกุลเงินในเกมหรือเนื้อหาดังกล่าว โดยไม่คำนึงถึงการอ้างอิงใด ๆ ของ Epic ที่อยู่นอกเหนือข้อตกลงฉบับนี้ เพื่อซื้อหรือขายสกุลเงินในเกมหรือเนื้อหา จะถือเป็นการให้สิทธิ์การใช้งานทั้งสกุลเงินในเกมและเนื้อหา ไม่ได้เป็นการจำหน่าย ให้แก่คุณภายใต้สิทธิ์การใช้งาน การใช้ยอดคงเหลือในบัญชี Epic เพื่อซื้อสกุลเงินในเกมหรือเนื้อหา จะต้องเป็นไปตามเงื่อนไขการให้บริการของ Epic 

สกุลเงินในเกมหรือเนื้อหาไม่สามารถแลกเป็นเงินหรือมูลค่าตัวเงินจาก Epic หรือบุคคลอื่นใดได้ เว้นแต่ว่ากฎหมายที่บังคับใช้จะกำหนดไว้เป็นอย่างอื่น สกุลเงินในเกมหรือเนื้อหาไม่มีมูลค่าเทียบเท่าสกุลเงินจริงและไม่ได้ใช้แทนสกุลเงินจริง Epic หรือบุคคลหรือนิติบุคคลอื่นใด จะไม่มีภาระผูกพันใด ๆ ในการแลกเปลี่ยนสกุลเงินในเกมหรือเนื้อหาเป็นสิ่งที่มีมูลค่า รวมถึงแต่ไม่จำกัดเพียง สกุลเงินจริง คุณตกลงว่า Epic อาจมีส่วนร่วมในการดำเนินการที่อาจส่งผลกระทบต่อมูลค่าหรือราคาซื้อที่รับรู้ได้ ตามความเกี่ยวข้องของสกุลเงินในเกมและเนื้อหาได้ทุกเมื่อ เว้นแต่จะเป็นข้อห้ามตามกฎหมายที่มีบังคับใช้ 

การซื้อสกุลเงินในเกมและเนื้อหาที่ซื้อทั้งหมดถือเป็นที่สิ้นสุด และไม่สามารถคืนเงิน โอนย้ายเปลี่ยนมือ หรือแลกเปลี่ยนได้ไม่ว่าภายใต้สถานการณ์ใด ๆ เว้นแต่ว่ากฎหมายที่บังคับใช้จะกำหนดไว้เป็นอย่างอื่น Epic อาจกำหนดข้อจำกัดของจำนวนสกุลเงินในเกมหรือเนื้อหาที่อาจซื้อ ได้รับ สะสม แลก หรือใช้ ทั้งนี้เป็นไปตามดุลยพินิจของ Epic แต่เพียงผู้เดียว 

เว้นแต่ว่าจะเป็นข้อห้ามตามกฎหมายที่ใช้บังคับ Epic มีสิทธิ์เด็ดขาดในการจัดการ แก้ไข ทดแทน แทนที่ ระงับ ยกเลิก หรือลบสกุลเงินในเกมหรือเนื้อหา รวมถึงความสามารถของคุณในการเข้าถึงหรือใช้สกุลเงินในเกมหรือเนื้อหา โดยไม่ต้องแจ้งให้ทราบหรือรับผิดต่อคุณ ทั้งนี้เป็นไปตามดุลยพินิจของ Epic แต่เพียงผู้เดียว  คุณไม่สามารถโอน ขาย ให้เป็นของขวัญ แลกเปลี่ยน ซื้อขาย ให้เช่าซื้อ ให้สิทธิ์การใช้งานช่วง หรือปล่อยเช่าสกุลเงินในเกมหรือเนื้อหา ยกเว้นภายในซอฟต์แวร์และตามที่ Epic อนุญาตอย่างชัดแจ้ง 

Epic ขอสงวนสิทธิ์และคงไว้ซึ่งสิทธิ์ กรรมสิทธิ์ และผลประโยชน์ ทรัพย์สิน หรืออื่น ๆ ในและต่อสกุลเงินในเกมและเนื้อหา เว้นแต่ว่าจะเป็นข้อห้ามตามกฎหมายที่บังคับใช้ สิทธิ์การใช้งานสกุลเงินในเกมและเนื้อหาภายใต้สิทธิ์การใช้งานนี้จะสิ้นสุดลงเมื่อมีการบอกเลิกสิทธิ์การใช้งานและตามที่ระบุไว้ในที่นี้ 

เมื่อคุณให้ข้อมูลการชำระเงินแก่ Epic หรือผู้ประมวลผลที่ได้รับอนุญาต คุณรับรองว่าคุณคือผู้ใช้ที่ได้รับอนุญาตของบัตรชำระเงิน, PIN, คีย์, บัญชี หรือวิธีการชำระเงินอื่น ๆ ที่คุณระบุไว้ และคุณอนุญาตให้ Epic เรียกเก็บเงินจากวิธีการชำระเงินดังกล่าวตามยอดเงินธุรกรรมทั้งหมด 


<EULA.Header>5. เนื้อหาที่ผู้ใช้สร้างขึ้น</>  

Epic อาจจัดหาคุณลักษณะผ่านซอฟต์แวร์หรือบริการที่อนุญาตให้คุณสร้าง พัฒนา แก้ไข หรือสนับสนุนเนื้อหา (“UGC”) และอัปโหลด เผยแพร่ หรือจัด UGC ให้พร้อมสำหรับแก่ผู้ใช้บริการบางรายหรือทุกราย คุณลักษณะเหล่านี้ยังอาจช่วยให้คุณสามารถโต้ตอบ จัดการ และเปลี่ยน UGC ทั้งหมดหรือบางส่วนได้ 

Epic อาจแก้ไข จำกัด หรือยกเลิกคุณลักษณะบางอย่างของบริการได้โดยไม่ต้องแจ้งให้คุณทราบหรือรับผิดชอบต่อคุณ 

"UGC" รวมถึงแต่ไม่จำกัดเพียง สิ่งปลูกสร้าง โพสต์แชท ข้อมูลตัวละคร การปรับรูปแบบเกมตามความต้องการ โครงสร้างในเกม การเล่นซ้ำ ภาพยนตร์ สคริปต์และโปรแกรม โหมด การเล่นเกม ประสบการณ์ คุณลักษณะการโต้ตอบ และภาพหน้าจอ เพลง เสียง การบันทึกเสียง (และผลงานดนตรีที่รวมอยู่ในนั้น) การผสมผสานภาพและเสียง ผลงานดนตรี ภาพเคลื่อนไหว ข้อมูลเสียงการแชทด้วยเสียง และผลงานประเภทอื่น ๆ (แบบแยกเดี่ยวหรือรวมกัน) 

สำหรับข้อมูลเกี่ยวกับหลักปฏิบัติในการกลั่นกรองเนื้อหาของเรา โปรดดูที่<a id="url" href="https://safety.epicgames.com/" style="EULA.Hyperlink">ศูนย์การรักษาความปลอดภัยและสวัสดิภาพ</>ของเรา  

หากเปิดใช้คุณลักษณะการแชทด้วยเสียงและการรายงานด้วยเสียงในช่องทางการสื่อสารด้วยเสียง ตัวอย่างข้อมูลเสียงในการแชทจะได้รับการจัดเก็บไว้บนอุปกรณ์ของคุณและอุปกรณ์ของผู้เข้าร่วมในช่องทางการสื่อสารด้วยเสียง หากมีการรายงานการละเมิด 

<a id="url" href="https://www.epicgames.com/community-rules" style="EULA.Hyperlink">กฎชุมชน</>ของเรา ตัวอย่างเหล่านี้อาจถูกส่งต่อไปยัง Epic และได้รับการตรวจสอบเพื่อบังคับใช้กฎเหล่านั้น ตามการตรวจสอบโดยบุคคล Epic อาจวิเคราะห์การสื่อสารในเกมของคุณ (รวมถึงการแชทด้วยข้อความและเสียง) ด้วยเทคโนโลยีการเรียนรู้ของเครื่อง เพื่อช่วยระบุพฤติกรรมที่เป็นอันตราย เชิงลบ หรือฉ้อโกงในบริการของเรา 

<EULA.Highlight>สิทธิ์การใช้งานสำหรับ Epic</> หากคุณจัดทำหรือได้จัดทำ UGC ใด ๆ ในบริการ ถือว่าคุณอนุญาตให้ Epic โฮสต์ คัดลอก นำเข้า จัดเก็บ แก้ไข ปรับ จัดแสดง แสดงต่อสาธารณะ (รวมถึงการส่งเสียงดิจิทัล) ทำซ้ำ (และทำการทำซ้ำเชิงกลของผลงานดนตรีที่รวมอยู่ในการบันทึกเสียง) สร้างงานสร้างสรรค์ต่อเนื่อง (รวมถึงการซิงโครไนซ์กับภาพ) แสดงต่อสาธารณะ ถ่ายโอน ให้สิทธิ์การใช้งานช่วง และเผยแพร่ (รวมเรียกว่า “ใช้”) UGC ทั้งหมดหรือบางส่วน รวมถึงเพื่อการประชาสัมพันธ์เชิงพาณิชย์และการตลาดในประเทศใดก็ตาม สิทธิ์อนุญาตนี้เป็นสิทธิ์ที่คงอยู่ตลอดไปและเพิกถอนไม่ได้ และมีผลบังคับใช้กับสื่อ แพลตฟอร์ม หรือช่องทางใด ๆ ที่เกี่ยวข้องกับซอฟต์แวร์และบริการ 

สิทธิ์ที่คุณมอบให้แก่ Epic ในหัวข้อนี้จะมีให้ผ่านผู้รับสาร ซึ่งหมายความว่าเจ้าของหรือผู้ให้บริการบุคคลที่สามจะไม่มีความรับผิดแยกกันใด ๆ ต่อคุณหรือบุคคลที่สามอื่นใดสำหรับ UGC ที่ให้ไว้หรือใช้บนบริการบุคคลที่สามดังกล่าวผ่านบริการนี้ Epic ต้องใช้สิทธิ์เหล่านี้เพื่อแสดง UGC ของคุณให้กับผู้เล่นโดยเป็นส่วนหนึ่งของบริการ (กล่าวคือ ในเกม) และเพื่อให้สตรีมเมอร์และผู้สร้างเนื้อหาสามารถใช้งานได้จากบริการ (เช่น สำหรับการใช้งานบนแพลตฟอร์มอื่น ๆ) สิทธิ์เหล่านี้จะต้องไม่สามารถเพิกถอนได้เนื่องจากมีหลายช่องทางที่เราและผู้อื่นเผยแพร่ UGC หลังจากที่ได้สร้างขึ้น 

คุณเข้าใจว่าคุณไม่มีสิทธิ์ได้รับค่าตอบแทน ค่าธรรมเนียม ค่าตอบแทน หรือสิ่งตอบแทนอื่น ๆ ที่เกี่ยวข้องกับ UGC ของคุณไม่ว่าด้วยเหตุผลใดก็ตาม รวมถึงการใช้สิทธิ์ของ Epic ที่คุณมอบให้กับ Epic ในหัวข้อนี้ และ Epic ไม่มีภาระผูกพันในการใช้สิทธิ์ที่คุณมอบให้ 

<EULA.Highlight>เนื้อหาที่แนะนำ</> Fortnite จะแนะนำเกาะต่าง ๆ ให้คุณเพื่อช่วยปรับปรุงประสบการณ์การใช้บริการและแสดงให้คุณเห็นถึงสิ่งที่คุณอาจจะชอบเล่นมากขึ้น เรามีหลากหลายหมวดหมู่ใน ค้นหา เช่น “กำลังติดเทรนด์” “ประสบการณ์ใหม่” และ “สนุกกับเพื่อน ๆ” โฮมบาร์ของคุณคือแถวแรกที่คุณจะเห็นในหน้าค้นหาของคุณ ซึ่งรวบรวมคำแนะนำเกี่ยวกับเกาะต่าง ๆ จากประเภทหมวดต่าง ๆ เหล่านี้ เราจัดระเบียบและจัดอันดับเกาะที่เราแสดงให้คุณดูตามปัจจัยต่าง ๆ รวมถึงประวัติการเล่นของคุณ และข้อมูลเกม เช่น จำนวนผู้ใช้ที่เล่น จำนวนผู้เล่นที่มีเกาะในรายการโปรด จำนวนการปรับแก้สำหรับเกาะ ระยะเวลาที่ผู้สร้างใช้เวลาในการปรับแก้เกาะ เวลาที่เห็นเกาะเป็นครั้งแรก จำนวนสิ่งปลูกสร้างในเกาะ จำนวนผู้เล่นในทีมโดยเฉลี่ย และความถี่และระยะเวลาในการเล่นเกมบนเกาะ 

คุณสามารถเลือกปิดคำแนะนำเกี่ยวกับประสบการณ์การเล่นเกมเฉพาะคุณได้เมื่อใช้แท็บค้นหา โดยไปที่การตั้งค่าของคุณโดยตรง ใต้หัวข้อ “บัญชีและความเป็นส่วนตัว” และ “ความเป็นส่วนตัวในการเล่นเกม” ในส่วนนี้คุณจะสามารถเปิดและปิดการตั้งค่านี้ได้ 

<EULA.Highlight>ผลงานดนตรี</> Epic อาจเลือกที่จะเผยแพร่รายการบันทึกเสียงและผลงานดนตรีที่รวมอยู่ในรายการบันทึกเสียง (“ดนตรีลิขสิทธิ์”) ที่เกี่ยวข้องกับ UGC ทั้งนี้เป็นไปตามดุลยพินิจของ Epic แต่เพียงผู้เดียว หาก Epic เผยแพร่ดนตรีลิขสิทธิ์สำหรับใช้งานใน UGC ของคุณ Epic จะมอบสิทธิ์การใช้งานแบบไม่ผูกขาด ส่วนบุคคล จำกัด เพิกถอนได้ และโอนย้ายเปลี่ยนมือไม่ได้ให้แก่คุณ เพื่อ: (ก) ซิงโครไนซ์ดนตรีลิขสิทธิ์เข้ากับ UGC ในช่วงเวลาที่มีการเผยแพร่ดนตรีลิขสิทธิ์นั้น 

ผ่านบริการ และ (ข) เล่น ฟัง และโต้ตอบกับ UGC ที่มีดนตรีลิขสิทธิ์ผ่านบริการเท่านั้น 

การแก้ไขของคุณ (เช่น การปรับแก้ การใช้ส่วนใดส่วนหนึ่งของ) ดนตรีลิขสิทธิ์เพื่อซิงโครไนซ์เข้ากับ UGC จะถือว่าเป็นงานสร้างสรรค์ต่อเนื่องที่รวมอยู่ในคำจำกัดความของดนตรีลิขสิทธิ์ สิทธิ์ที่ยังเป็นของ Epic และผู้ให้สิทธิ์การใช้งาน 

<EULA.Highlight>กฎพิเศษสำหรับศิลปินผู้สร้างผลงานบันทึกเสียง</> หากคุณเป็นผู้ประพันธ์หรือผู้เขียนผลงานดนตรี และ (ก) มีส่วนเกี่ยวข้องหรือเป็นสมาชิกขององค์กรด้านลิขสิทธิ์ทางการแสดง (“Performing-rights organization, PRO”) (ข) อยู่ภายใต้สัญญากับค่ายเพลง หรือ (ค) ได้มอบสิทธิ์ของคุณให้กับตัวแทนนักแต่งเพลง คุณจะต้องแจ้งให้ผู้มีส่วนได้เสียทราบถึงสิทธิ์การใช้งานแบบปลอดค่าลิขสิทธิ์ที่คุณมอบให้ Epic ผ่านข้อตกลงฉบับนี้ คุณเป็นผู้รับผิดชอบแต่เพียงผู้เดียวในการรับรองว่าคุณปฏิบัติตามภาระผูกพันในการรายงานหรือตามสัญญาของฝ่ายที่เกี่ยวข้อง และ (หากมี) ได้รับความยินยอมจากฝ่ายดังกล่าวให้มอบสิทธิ์การใช้งานแบบปลอดค่าลิขสิทธิ์ในข้อตกลงฉบับนี้ ซึ่งรวมถึงในกรณีที่คุณสร้างรายการบันทึกใหม่ใด ๆ ผ่านบริการ 

ซึ่งค่ายเพลงของคุณอาจพยายามอ้างสิทธิ์ในส่วนนี้ได้ 

คุณรับรองและรับประกันว่า UGC ใด ๆ ที่มีดนตรีลิขสิทธิ์จะไม่อยู่ภายใต้ภาระผูกพัน และ Epic ไม่มีภาระผูกพันที่จะต้องชำระค่าลิขสิทธิ์ให้กับบุคคลที่สามใดก็ตาม รวมถึงแต่ไม่จำกัดเพียง เจ้าของลิขสิทธิ์รายการบันทึกเสียง (เช่น ค่ายเพลง) เจ้าของลิขสิทธิ์ผลงานดนตรี (เช่น ตัวแทนนักแต่งเพลง) PRO (เช่น ASCAP, BMI, SESAC ฯลฯ) PRO รายการบันทึก สหภาพหรือสมาคมใด ๆ หรือบุคคลที่สามอื่น ๆ 

Epic ไม่อนุญาตให้มีกิจกรรมการละเมิดทรัพย์สินทางปัญญาผ่านซอฟต์แวร์หรือบริการ คุณไม่อาจและตกลงที่จะไม่สร้าง จัดทำ หรือเผยแพร่ UGC ใด ๆ ที่คุณไม่มีสิทธิ์มอบสิทธิ์การใช้งานดังกล่าวให้กับ Epic ในทุกองค์ประกอบ (รวมถึงดนตรีลิขสิทธิ์) ใน UGC ผ่านซอฟต์แวร์หรือบริการ 

หากคุณเลือกที่จะสร้าง จัดทำ หรือเผยแพร่ UGC ของคุณผ่านซอฟต์แวร์หรือบริการ คุณจะต้องรับผิดชอบใน UGC ของคุณแต่เพียงผู้เดียว ตลอดจนรับรองและรับประกันว่า: 

(a)	คุณเป็นผู้สร้างและเป็นเจ้าของ และมีสิทธิ์การใช้งานและสิทธิ์ที่จำเป็นทั้งหมดในการใช้และอนุญาตให้ Epic ใช้ประโยชน์จากสิทธิ์การใช้งานที่มอบให้ข้างต้น 

(b)	UGC ของคุณและการใช้ UGC โดย Epic ตามที่พิจารณาภายใต้ข้อตกลงฉบับนี้ จะไม่ล่วงล้ำหรือละเมิดสิทธิ์ของบุคคลที่สามใด ๆ รวมถึงลิขสิทธิ์ เครื่องหมายการค้า สิทธิบัตร ความลับทางการค้า ธรรมสิทธิ์ หรือสิทธิความเป็นส่วนตัวหรือสิทธิ์ในชื่อเสียง 

(c)	Epic ไม่จำเป็นต้องขอรับสิทธิ์การใช้งานเพิ่มเติมใด ๆ ระบุแหล่งที่มา หรือชำระค่าลิขสิทธิ์หรือค่าตอบแทนอื่น ๆ แก่บุคคลที่สามใด ๆ และ 

(d)	การใช้ UGC ของคุณโดย Epic จะไม่ละเมิดสัญญาของบุคคลที่สามใด ๆ หรือเป็นเหตุให้ Epic ละเมิดกฎหมายหรือระเบียบข้อบังคับใด ๆ ที่บังคับใช้ 

คุณมีหน้าที่รับผิดชอบใน UGC ของคุณ ดังนั้น โปรดอย่าเผยแพร่เนื้อหาที่ไม่เหมาะสมบนหรือผ่าน 

บริการ หากคุณฝ่าฝืน เราอาจจำเป็นต้องลบทิ้ง Epic อาจปรับแก้หรือควบคุม UGC ใด ๆ ที่คุณหรือผู้อื่นเป็นผู้เผยแพร่ผ่านซอฟต์แวร์หรือบริการ แต่ไม่ถือเป็นภาระผูกพันใด ๆ Epic อาจคัดกรอง ตัดทิ้ง ลบ ปรับแก้ บล็อก หรือปฏิเสธที่จะเผยแพร่ UGC ที่ละเมิดข้อตกลงฉบับนี้ หรือที่ Epic พิจารณาแต่เพียงผู้เดียวแล้วเห็นว่าไม่เหมาะสมได้ทุกเมื่อ และไม่จำเป็นต้องแจ้งให้ทราบล่วงหน้าหรือมีความรับผิดใด ๆ ต่อคุณหรือบุคคลที่สามใดก็ตาม หากคุณจัดทำ UGC คุณสามารถใช้เครื่องมือที่ Epic จัดหาให้ผ่านฟังก์ชันการทำงานปกติของบริการเพื่อลบหรือปรับแก้ UGC เฉพาะประเภทนั้นได้เท่านั้น 

คุณเข้าใจว่าคุณอาจได้รับ UGC จากแหล่งต่าง ๆ เมื่อใช้ซอฟต์แวร์หรือบริการ และรับทราบว่า UGC อาจไม่ถูกต้อง ก้าวร้าว หยาบคายหรือไม่เหมาะสม คุณยอมรับว่า Epic จะไม่รับผิดชอบหรือรับผิดต่อ UGC ของคุณหรือของผู้อื่น 

ภายใต้ขอบเขตสูงสุดที่กฎหมายอนุญาต คุณสละสิทธิ์และตกลงที่จะสละสิทธิ์ทั้งหมดในการเป็นผู้ประพันธ์ ความเป็นผู้สร้างสรรค์ผลงาน การระบุชื่อเจ้าของผลงาน ความสมบูรณ์ การเปิดเผย การเพิกถอน และสิทธิ์อื่นใดที่ทราบหรือเรียกว่า “ธรรมสิทธิ์” 

“สิทธิของศิลปิน” “สิทธิทางศีลธรรม” หรือสิทธิอื่น ๆ ที่คล้ายคลึงกัน ซึ่งได้รับการรับรองภายใต้กฎหมายหรือหลักความยุติธรรมของประเทศใดก็ตาม หรือภายใต้สนธิสัญญาใด ๆ ไม่ว่าสิทธินั้นจะเรียกว่า “ธรรมสิทธิ์” หรือไม่ (รวมเรียกว่า “ธรรมสิทธิ์”) ในและต่อ UGC ของคุณ นอกจากนี้ คุณยังตั้งใจที่จะตกลงแบบเพิกถอนไม่ได้ที่จะไม่ใช้ธรรมสิทธิ์ใด ๆ ใน UGC ของคุณและต่อ UGC ของคุณว่า คุณไม่ได้สละสิทธิ์อันเป็นการที่จะขัดขวางการใช้สิทธิ์ที่ได้รับ คุณสละสิทธิ์และตกลงที่จะไม่ใช้ธรรมสิทธิ์ของคุณ แม้ว่าจะมีการแก้ไขหรือเปลี่ยนแปลง UGC ของคุณในลักษณะที่คุณยอมรับไม่ได้ 


<EULA.Header>6.	คำติชม</>  

หากคุณได้แสดงคำติชมใด ๆ ต่อ Epic หมายความว่าคุณได้มอบสิทธิ์ที่ไม่ใช่สิทธิ์ขาดเฉพาะ มีการชำระเงินเต็มจำนวน ปราศจากค่าลิขสิทธิ์ ทั่วโลก คงอยู่ตลอดไป เพิกถอนไม่ได้ ให้สิทธิ์การใช้งานช่วงได้ โอนย้ายเปลี่ยนมือได้ และโอนสิทธิ์ให้ได้ ให้แก่ Epic เพื่อใช้ ทำซ้ำ เผยแพร่ ปรับเปลี่ยน ปรับใช้ จัดเตรียมงานสร้างสรรค์ต่อเนื่อง ดำเนินการต่อสาธารณะ จัดแสดงต่อสาธารณะ จัดทำ ได้จัดทำ ใช้ ขาย เสนอขาย นำเข้า และแสวงหาประโยชน์จากคำติชมใด ๆ และทั้งหมวดเพื่อวัตถุประสงค์ใดก็ตาม สำหรับวิธีการและการแสวงหาประโยชน์ทุกรูปแบบในปัจจุบันและอนาคต “คำติชม” หมายถึงข้อเสนอแนะ ความคิดเห็น แนวคิด และข้อมูลประเภทอื่น ๆ ทั้งหมด รวมถึงซอฟต์แวร์และโค้ดที่คุณมอบให้ เผยแพร่ หรือสื่อสารโดยตรงหรือโดยอ้อม (รวมถึงพนักงาน ตัวแทน ผู้รับจ้าง หรือผู้แทนของคุณ) ต่อ Epic หรือตัวแทนของบริษัทที่เกี่ยวข้องกับบริการหรือซอฟต์แวร์ หากสิทธิ์ดังกล่าวใด ๆ ไม่สามารถให้ออกใบอนุญาตได้ภายใต้กฎหมายที่มีบังคับใช้ (เช่น ธรรมสิทธิ์และสิทธิส่วนบุคคลอื่น ๆ) คุณต้องสละซึ่งสิทธิ์และตกลงที่จะไม่ใช้สิทธิ์ดังกล่าว คุณเข้าใจและตกลงว่า Epic ไม่จำเป็นต้องใช้งานคำติชมใด ๆ ที่คุณมอบให้ คุณตกลงว่าหาก Epic นำคำติชมของคุณไปใช้ Epic จะไม่ต้องให้เครดิตหรือจ่ายค่าตอบแทนสำหรับการสนับสนุนที่คุณมอบให้ คุณรับรองและรับประกันว่า คุณมีสิทธิ์อย่างเต็มที่ในคำติชมใด ๆ ที่คุณมอบให้แก่ Epic เพื่อมอบสิทธิ์ตามที่อธิบายไว้ข้างต้นให้แก่ Epic และฝ่ายที่ได้รับผลกระทบอื่น ๆ โดยจะรวมถึงแต่ไม่จำกัดเพียงแต่สิทธิ์ในทรัพย์สินทางปัญญาและกรรมสิทธิ์อื่น ๆ หรือสิทธิส่วนบุคคล 


<EULA.Header>7.	สิทธิ์ความเป็นเจ้าของ/สิทธิ์การใช้งานสำหรับบุคคลที่สาม</> 

Epic และผู้ให้สิทธิ์การใช้งานของบริษัท เป็นเจ้าของกรรมสิทธิ์ สิทธิ์ความเป็นเจ้าของ และทรัพย์สินทางปัญญาทั้งหมดในซอฟต์แวร์และบริการ คุณอาจใช้งานฟีเจอร์ได้ผ่านทางซอฟต์แวร์และบริการที่มีแม่แบบสำเร็จรูปหรือไอเท็มในเกมเพื่อใช้ใน UGC ของคุณ (ตามที่กำหนดไว้ด้านล่าง) อย่างไรก็ตาม การใช้แม่แบบของคุณไม่ได้เป็นการให้ลิขสิทธิ์หรือสิทธิ์ความเป็นเจ้าของอื่น ๆ แก่คุณในแม่แบบ Epic, Epic Games, Unreal, Unreal Engine และ Fortnite ตลอดจนตราสัญลักษณ์ที่เกี่ยวข้องของบริษัทเหล่านี้ เป็นเครื่องหมายการค้าหรือเครื่องหมายการค้าจดทะเบียนของ Epic และบริษัทในเครือที่สหรัฐอเมริกาและที่อื่น ๆ สิทธิ์ทั้งปวงที่มอบให้คุณภายใต้ข้อตกลงฉบับนี้จะเป็นการมอบโดยสิทธิ์การใช้งานที่ชัดแจ้งเท่านั้น และไม่ใช่เพื่อการจำหน่าย จะต้องไม่มีสิทธิ์การใช้งานหรือสิทธิ์อื่น ๆ เกิดขึ้นภายใต้ข้อตกลงนี้ ตามความหมายโดยนัย การถูกตัดบทโดยกฎหมาย หรือข้อกำหนดอื่น ๆ 

ซอฟต์แวร์นี้มีส่วนประกอบบางอย่างที่ผู้ให้สิทธิ์การใช้งานของ Epic จัดหาให้ โดยสามารถดูรายการเครดิตและประกาศสำหรับส่วนประกอบของบุคคลที่สามได้ในอินเทอร์เฟซของเกม 


<EULA.Header>8.	การปฏิเสธความรับผิดชอบและข้อจำกัดของการรับผิด</> 

<EULA.Highlight>ไม่มีข้อใดในข้อตกลงฉบับนี้ที่จะกระทบต่อสิทธิ์ตามกฎหมายที่คุณอาจได้รับในฐานะผู้บริโภคของซอฟต์แวร์หรือบริการนี้ บางประเทศ รัฐ จังหวัด หรือเขตอำนาจทางกฎหมายอื่น ๆ จะไม่อนุญาตให้มีข้อยกเว้นเกี่ยวกับการรับประกันหรือข้อจำกัดความรับผิดบางเรื่องตามที่ระบุไว้ข้างต้น ถ้าเป็นเช่นนั้น เงื่อนไขข้างต้นจะไม่มีผลบังคับใช้กับคุณ ในทางกลับกัน สำหรับเขตอำนาจทางกฎหมายดังกล่าว ข้อยกเว้นและข้อจำกัดที่กล่าวถึงก่อนหน้านั้น จะมีผลใช้เฉพาะในขอบเขตตามที่กฎหมายของเขตอำนาจทางกฎหมายดังกล่าวอนุญาต</>  

<EULA.Highlight>ซอฟต์แวร์ (รวมถึงสกุลเงินและเนื้อหาในเกม) และบริการต่าง ๆ นั้นจัดไว้ให้ “ตามสภาพที่เป็นอยู่” และ </>

<EULA.Highlight>“ตามที่มี” อีกทั้ง “พร้อมข้อบกพร่องทั้งหมด” และไม่มีการรับประกันใด ๆ ทั้งสิ้น Epic ผู้ให้สิทธิ์การใช้งาน และบริษัทในเครือขอปฏิเสธการรับประกันทั้งหมด เงื่อนไข หน้าที่ทางกฎหมายจารีตประเพณี และการรับรองทั้งหมด (อย่างชัดแจ้ง โดยนัย ทางวาจา และเป็นลายลักษณ์อักษร) เกี่ยวกับซอฟต์แวร์และบริการ ซึ่งรวมถึงแต่ไม่จำกัดเพียงการรับประกันและเงื่อนไขทั้งหมดที่แสดงอย่างชัดแจ้ง โดยนัย และตามกฎหมาย ไม่ว่าในรูปแบบใด เช่น กรรมสิทธิ์ ไม่รบกวนความเพลิดเพลินใจของคุณ อำนาจ การไม่ละเมิด อรรถประโยชน์ในเชิงพาณิชย์ ความพร้อมสมบูรณ์หรือความเหมาะสมสำหรับวัตถุประสงค์ใด ๆ (ไม่ว่า Epic จะทราบหรือมีเหตุผลที่จะทราบถึงวัตถุประสงค์ดังกล่าวหรือไม่ก็ตาม) การรวมระบบ ความถูกต้องหรือความสมบูรณ์ ผลลัพธ์ การดูแลที่สมเหตุสมผล การทำงานให้ได้ตามมาตรฐาน การไม่ประมาทเลินเล่อ และไม่มีไวรัส ไม่ว่าจะกล่าวอ้างว่าเกิดขึ้นภายใต้กฎหมาย โดยเหตุผลทางด้านประเพณีหรือการใช้ในการซื้อขาย หรือโดยแนวทางปฏิบัติ หรือโดยการติดต่อธุรกิจก็ตาม โดยไม่จำกัดถึงหลักการทั่วไปที่กล่าวถึงก่อนหน้า Epic ผู้ให้สิทธิ์การใช้งานของบริษัท และบริษัทในเครือ ไม่รับประกันว่า (1) ซอฟต์แวร์หรือบริการจะทำงานได้อย่างเหมาะสม (2) ซอฟต์แวร์หรือบริการจะทำงานได้ตรงตามข้อกำหนด (3) การทำงานของซอฟต์แวร์หรือบริการจะไม่ติดขัด ปราศจากสิ่งรบกวนหรือข้อผิดพลาดในสถานการณ์ใด ๆ หรือทั้งหมด หรือ (4) สามารถหรือจะแก้ไขความบกพร่องใด ๆ ในซอฟต์แวร์หรือบริการได้ ทั้งนี้ยังขอปฏิเสธอย่างชัดแจ้งถึงการรับประกันสำหรับการละเมิดที่อาจระบุไว้ในข้อ 2-312 ของประมวลกฎหมายการพาณิชย์หรือในกฎหมายอื่น ๆ ที่เทียบเท่ากันนั้น Epic ผู้ให้สิทธิ์การใช้งานของบริษัท และบริษัทในเครือ ไม่รับประกันถึงการทำงานหรือการเข้าถึงซอฟต์แวร์หรือบริการที่ต่อเนื่อง ปราศจากข้อผิดพลาด ปราศจากไวรัส หรือปลอดภัย เนื้อหาในวรรคนี้จะมีผลใช้ในขอบเขตสูงสุดตามที่กฎหมายที่บังคับใช้อนุญาต</> 

<EULA.Highlight>ภายใต้ขอบเขตสูงสุดที่กฎหมายอนุญาต ทั้ง Epic ผู้ให้สิทธิ์การใช้งานของบริษัท บริษัทในเครือ หรือผู้ให้บริการใด ๆ ของ Epic (รวมเรียกว่า “ฝ่ายของ Epic”) จะไม่ต้องรับผิดไม่ว่าในลักษณะใดต่อการสูญเสียผลกำไรหรือค่าเสียหายทางอ้อม ค่าเสียหายอันเนื่องมาจากการผิดสัญญา ค่าเสียหายต่อเนื่อง ค่าเสียหายพิเศษ ค่าเสียหายเชิงลงโทษ หรือค่าเสียหายแบบเยี่ยงอย่าง อันเกิดขึ้นจากหรือมีส่วนเกี่ยวข้องกับข้อตกลงฉบับนี้หรือซอฟต์แวร์ (รวมถึงสกุลเงินในเกมหรือเนื้อหาใด ๆ) หรือบริการ หรือความล่าช้าหรือการไม่สามารถใช้งานหรือขาดฟังก์ชันการทำงานของซอฟต์แวร์หรือบริการ แม้แต่ในกรณีที่เป็นความผิด การละเมิด (รวมถึงความประมาทเลินเล่อ) ความรับผิดเด็ดขาด การชดเชย ความรับผิดต่อผลิตภัณฑ์ การละเมิดสัญญา การละเมิดการรับประกัน หรืออื่น ๆ ของฝ่ายของ Epic เอง และแม้ว่าฝ่ายของ Epic จะได้รับแจ้งถึงโอกาสที่จะเกิดความเสียหายดังกล่าวนั้น นอกจากนี้ ภายใต้ขอบเขตสูงสุดตามที่กฎหมายที่บังคับใช้อนุญาต ความรับผิดโดยรวมของฝ่ายของ Epic อันมีสาเหตุมาจากหรือเกี่ยวเนื่องกับข้อตกลงฉบับนี้หรือซอฟต์แวร์ (รวมถึงสกุลเงินในเกมหรือเนื้อหา) หรือบริการ จะไม่เกินมูลค่ารวมที่คุณได้ชำระเงิน (หากมี) ให้แก่ Epic สำหรับซอฟต์แวร์ (รวมถึงสกุลเงินในเกมหรือเนื้อหา) ในช่วงสิบสอง (12) เดือนก่อนเหตุการณ์ที่ต้องรับผิดชอบดังกล่าว ข้อจำกัดและข้อยกเว้นเกี่ยวกับความเสียหายเหล่านี้จะยังคงมีผลบังคับใช้ แม้ว่าการเยียวยาใด ๆ ก็ตามไม่อาจชดเชยได้อย่างเพียงพอ</>  


<EULA.Header>9.	การชดเชย</>  

เนื้อหาในข้อนี้จะมีผลใช้เฉพาะตามขอบเขตที่กฎหมายอนุญาต หากกฎหมายห้ามคุณเข้ารับภาระผูกพันในการชดใช้ค่าเสียหายข้างต้น คุณจะต้องรับผิดทั้งหมดตามขอบเขตที่กฎหมายอนุญาต สำหรับการฟ้องร้อง การเรียกร้อง การดำเนินการ ความสูญเสีย ความรับผิด และค่าใช้จ่ายทั้งปวง (รวมถึงค่าธรรมเนียมทนายความ ค่าใช้จ่าย และค่าธรรมเนียมพยานผู้เชี่ยวชาญ) ที่เป็นสาระสำคัญของภาระผูกพันในการชดใช้ค่าเสียหายที่กล่าวถึงข้างต้น  

คุณตกลงที่จะชดเชย จ่ายค่าใช้จ่ายในการต่อสู้คดี และปกป้อง Epic ผู้ให้สิทธิ์การใช้งานของบริษัท บริษัทในเครือ และพนักงาน เจ้าหน้าที่ กรรมการ ตัวแทน ผู้รับจ้าง และผู้แทนอื่น ๆ ของบริษัท ให้พ้นจากการอ้างสิทธิ์ การเรียกร้อง การกระทำ ความสูญเสีย ความรับผิด และค่าใช้จ่ายทั้งหมด (รวมถึงค่าทนายความ ค่าใช้จ่าย และค่าธรรมเนียมพยานผู้เชี่ยวชาญ) ที่เกิดขึ้นจากหรือเกี่ยวข้องกับ (ก) คำร้องใด ๆ ที่หากเป็นจริง จะก่อให้เกิดกรณีที่ว่าคุณละเมิด 

ข้อตกลงฉบับนี้หรือเป็นความประมาทเลินเล่อของคุณ (ข) การกระทำหรือการละเว้นไม่กระทำการของคุณในการใช้ซอฟต์แวร์ (รวมถึงสกุลเงินในเกมหรือเนื้อหาใด ๆ) หรือบริการ หรือ (ค) คำร้องใด ๆ เกี่ยวกับการละเมิดหรือการฝ่าฝืนสิทธิ์ในทรัพย์สินทางปัญญาของบุคคลที่สามใด ๆ ที่เกิดขึ้นจากการใช้ UGC หรือคำติชมของคุณโดย Epic ตามที่ระบุไว้ในข้อ 5 หรือ 6 ของข้อตกลงฉบับนี้ คุณตกลงที่จะชดใช้ค่าใช้จ่ายในการต่อสู้คดีให้แก่ Epic เมื่อมีการเรียกร้องซึ่ง Epic ได้ชำระไปแล้ว รวมถึงการชำระเงินหรือการขาดทุนใด ๆ ที่เกิดขึ้นกับ Epic ไม่ว่าเป็นไปตามคำพิพากษาของศาลหรือการชำระชดใช้เพื่อระงับคดีความ บนมูลเหตุของเรื่องใดก็ตามที่ครอบคลุมอยู่ในข้อ 9 นี้ 


<EULA.Header>10.	การบอกเลิก</> 

ข้อตกลงฉบับนี้จะสิ้นสุดอัตโนมัติโดยไม่ต้องแจ้งให้ทราบ หากคุณไม่ปฏิบัติตามข้อกำหนดและเงื่อนไขใด ๆ ของข้อตกลง โดยจะไม่เป็นการจำกัดซึ่งสิทธิ์อื่นใดของ Epic คุณยังสามารถยกเลิกข้อตกลงฉบับนี้ได้โดยการลบซอฟต์แวร์ออกจากทุกอุปกรณ์ที่คุณได้ทำการติดตั้งไว้ เมื่อข้อตกลงสิ้นสุดไม่ว่าด้วยวิธีใดก็ตาม ใบอนุญาตก็จะสิ้นสุดลงโดยอัตโนมัติ คุณจะไม่สามารถใช้สิทธิ์ใด ๆ ที่คุณได้รับจากสิทธิ์การใช้งาน และคุณต้องทำลายสำเนาซอฟต์แวร์ทั้งหมดที่คุณครอบครองอยู่ 

<EULA.Highlight>เว้นแต่จะเป็นไปตามขอบเขตที่กฎหมายกำหนด การชำระเงินและค่าธรรมเนียมทั้งหมดจะไม่สามารถขอเงินคืนได้ในทุกสถานการณ์ ไม่ว่าข้อตกลงฉบับนี้จะถูกบอกเลิกหรือไม่ก็ตาม</>  

เนื้อหาในข้อ 2, 5-13 และ 15-17 จะยังคงมีผลบังคับใช้ต่อไปแม้ว่าข้อตกลงฉบับนี้จะสิ้นสุดลงแล้วก็ตาม 


<EULA.Header>11.	กฎหมายที่มีผลบังคับใช้และเขตอำนาจทางกฎหมาย</> 

ข้อตกลงฉบับนี้ทำขึ้นในรัฐนอร์ทแคโรไลนา สหรัฐอเมริกา และจะควบคุมและตีความตามกฎหมายของรัฐนอร์ทแคโรไลนา โดยไม่ขึ้นกับกฎเกณฑ์ว่าด้วยการเลือกกฎหมาย สำหรับข้อพิพาทใด ๆ ที่ต้องมีการอนุญาโตตุลาการเฉพาะรายที่มีผลผูกพัน ตามที่กำหนดไว้ในหัวข้อด้านล่างนี้ คุณและ Epic ตกลงที่จะยื่นเรื่องต่อเขตอำนาจทางกฎหมายที่มีอำนาจเฉพาะของศาลสูงแห่งเวคเคาน์ตี รัฐนอร์ทแคโรไลนา หรือหากมีศาลของรัฐบาลกลางอยู่ ให้ใช้ศาลแขวงของสหรัฐอเมริกาประจำแขวงตะวันออกของรัฐนอร์ทแคโรไลนา คุณและ Epic ตกลงที่จะสละซึ่งสิทธิ์ในการคัดค้านต่อเขตอำนาจทางกฎหมาย สถานที่พิจารณาคดี หรือศาลอื่นมีความเหมาะสมกว่าศาลดังกล่าว (โดยไม่กระทบต่อสิทธิ์ของคู่สัญญาอีกฝ่ายในการยื่นเรื่องต่อศาลรัฐบาลกลาง หากได้รับอนุญาต) รวมถึงสิทธิ์ใด ๆ ที่มีต่อการไต่สวนโดยคณะลูกขุน อนุสัญญาว่าด้วยสัญญาขายผลิตภัณฑ์ระหว่างประเทศจะไม่มีผลบังคับใช้ กฎหมายหรือระเบียบข้อบังคับใด ๆ ที่กำหนดว่าเนื้อหาของสัญญาจะต้องถูกวิเคราะห์ตีความเทียบกับฉบับร่าง จะไม่มีผลบังคับใช้กับข้อตกลงฉบับนี้ เนื้อความในวรรคนี้จะได้รับการตีความอย่างกว้าง ๆ ตามที่กฎหมายอนุญาต 


<EULA.Header>12.	การอนุญาโตตุลาการเฉพาะรายที่มีผลผูกพัน การสละสิทธิ์ในการดำเนินคดีแบบกลุ่ม</> 

โปรดอ่านหัวข้อนี้อย่างละเอียด ข้อกำหนดนี้จะกระทบต่อสิทธิ์ของคุณ รวมถึงสิทธิ์ 

ในการยื่นฟ้องคดีความในศาล จะไม่มีผู้พิพากษาหรือคณะลูกขุนในการอนุญาโตตุลาการ และกระบวนการไต่สวนและการบังคับใช้สิทธิ์จะมีข้อจำกัดมากกว่าในศาล 

ปัญหาส่วนใหญ่จะแก้ไขได้อย่างรวดเร็วและเป็นไปอย่างราบรื่นด้วยการติดต่อฝ่ายสนับสนุนลูกค้าของ Epic ที่ 

<a id="url" href="https://www.epicgames.com/customer-service" style="EULA.Hyperlink">https://www.epicgames.com/customer-service</> แต่เราเข้าใจว่าบางครั้งข้อพิพาทก็ไม่อาจแก้ไขได้ง่าย ๆ โดยฝ่ายสนับสนุนลูกค้า เนื้อหาในส่วนนี้จะอธิบายว่าคุณและ Epic ได้ตกลงกันอย่างไรสำหรับการระงับข้อพิพาทดังกล่าว รวมถึง (หากเกี่ยวข้อง) การอนุญาโตตุลาการเฉพาะรายที่มีผลผูกพัน 

การอนุญาโตตุลาการคือกระบวนการระงับข้อพิพาทที่อนุญาตให้เราแก้ไขปัญหาได้โดยไม่ต้องนำเรื่องขึ้นสู่ศาลอย่างเป็นทางการ ข้อพิพาทใด ๆ ก็ตามระหว่างคุณและ Epic จะถูกยื่นต่ออนุญาโตตุลาการที่เป็นกลาง (ไม่ใช่ผู้พิพากษาหรือคณะลูกขุน) เพื่อการแก้ปัญหาที่เป็นธรรมและรวดเร็ว การอนุญาโตตุลาการคือวิธีการที่มีประสิทธิภาพมากกว่าสำหรับคุณและ Epic 


<EULA.Header>12.1 การระงับข้อพิพาทอย่างไม่เป็นทางการ</> 

หากคุณมีปัญหาที่ฝ่ายสนับสนุนลูกค้าของเราไม่อาจแก้ไขได้ ก่อนเริ่มกระบวนการอนุญาโตตุลาการ คุณและ Epic ตกลงที่จะพยายามแก้ไขข้อพิพาทอย่างไม่เป็นทางการ เพื่อช่วยให้เราทราบแนวทางแก้ปัญหาและค่าใช้จ่ายในการควบคุมสำหรับทั้งสองฝ่าย คุณและ Epic ตกลงที่จะใช้ความพยายามด้วยเจตนาที่ดีในการเจรจาต่อรองข้อพิพาทใด ๆ ระหว่างเรา เป็นเวลาอย่างน้อย 30 วัน (“การระงับข้อพิพาทอย่างไม่เป็นทางการ”) การเจรจาต่อรองที่ไม่เป็นทางการเหล่านี้จะเริ่มขึ้น ณ วันที่คุณหรือ Epic ได้รับหนังสือแจ้งเกี่ยวกับข้อพิพาทตามข้อตกลงนี้ 

คุณต้องส่งหนังสือแจ้งข้อพิพาทถึงฝ่ายกฎหมายของ Epic Games, Inc. จ่าหน้าถึง: NOTICE OF DISPUTE, Box 254, 2474 Walnut Street, Cary, North Carolina, 27518, U.S.A. โดยระบุชื่อของคุณ ชื่อบัญชีที่คุณใช้ขณะที่เล่นเกม Fortnite ที่อยู่ วิธีการติดต่อคุณ ปัญหาที่คุณมี และสิ่งที่คุณต้องการให้ Epic ทำ หาก Epic มีข้อพิพาทกับคุณ Epic จะส่งหนังสือแจ้งข้อพิพาทไปยังที่อยู่อีเมลที่คุณลงทะเบียนไว้ และที่อยู่เพื่อการออกบิลใด ๆ ที่คุณแจ้งไว้กับเรา หนังสือแจ้งข้อพิพาทที่ส่งโดยคู่สัญญาฝ่ายใดฝ่ายหนึ่ง จะต้องระบุชื่อ ที่อยู่ และข้อมูลติดต่ออื่น ๆ ของผู้ส่ง คำอธิบายเกี่ยวกับข้อพิพาท (รวมถึงชื่อบัญชีที่เกี่ยวข้อง) และวิธีการระงับข้อพิพาทที่ต้องการใช้ อายุความทั้งหมดที่ใช้บังคับจะถือว่าเริ่มต้นในวันที่หนึ่งในคู่สัญญาส่งหนังสือแจ้งข้อพิพาทที่เป็นไปตามกฎระเบียบไปยังอีกฝ่ายหนึ่ง คุณหรือ Epic ไม่สามารถดำเนินการต่อในกระบวนการอนุญาโตตุลาการได้ หากยังไม่ได้ส่งหนังสือแจ้งข้อพิพาทที่เป็นไปตามกฎระเบียบก่อน และรอจนครบช่วงระยะเวลาการระงับข้อพิพาทอย่างไม่เป็นทางการแล้ว ในกรณีที่มีข้อขัดแย้งว่ามีการส่งหนังสือแจ้งข้อพิพาทที่ปฏิบัติตามกฎระเบียบหรือไม่ หรือมีการยื่นเรื่องอนุญาโตตุลาการโดยไม่ดำเนินการระงับข้อพิพาทอย่างไม่เป็นทางการหรือไม่ ฝ่ายที่เสียประโยชน์จากการไม่ดำเนินการนี้สามารถขอความช่วยเหลือจากศาลของรัฐในเวคเคาน์ตี 

รัฐนอร์ทแคโรไลนา หรือ หากอยู่ภายในเขตอำนาจของรัฐบาลกลาง ต้องขอความช่วยเหลือจากศาลแขวงแห่งสหรัฐอเมริกาประจำแขวงตะวันออกของรัฐนอร์ทแคโรไลนา เพื่อสั่งห้ามอนุญาโตตุลาการไม่ให้ดำเนินการ จนกว่าการระงับข้อพิพาทอย่างไม่เป็นทางการจะเสร็จสมบูรณ์ และเพื่อสั่งให้ฝ่ายที่ไม่ได้ปฏิบัติตามกระบวนการระงับข้อพิพาทอย่างไม่เป็นทางการชำระเงินคืนให้แก่อีกฝ่ายหนึ่งสำหรับค่าธรรมเนียมและค่าใช้จ่ายใด ๆ ของอนุญาโตตุลาการที่เกิดขึ้นแล้ว Epic และคุณยินยอมต่อเขตอำนาจทางกฎหมายของศาลดังกล่าวเพื่อวัตถุประสงค์นี้ 

หากคุณพำนักอยู่ในสหภาพยุโรป (“EU”) คุณอาจจะมีสิทธิ์ยื่นเรื่องร้องเรียนของคุณต่อคณะกรรมาธิการยุโรปผ่านทาง<a id="url" href="https://ec.europa.eu/consumers/odr/main/index.cfm?event=main.home2.show" style="EULA.Hyperlink">แพลตฟอร์มการระงับข้อพิพาทออนไลน์ (ODR)</> ODR จะช่วยให้ผู้บริโภคใน EU สามารถระงับข้อพิพาทที่เกี่ยวข้องกับการซื้อผลิตภัณฑ์และบริการออนไลน์ได้โดยไม่ต้องไปศาล 

หากไม่สามารถระงับข้อพิพาทได้ด้วยการระงับข้อพิพาทอย่างไม่เป็นทางการ หรือศาลคดีมโนสาเร่ (ด้านล่าง) คุณหรือ Epic อาจเริ่มดำเนินการอนุญาโตตุลาการได้ตามข้อตกลงนี้ 


<EULA.Header>12.2 ศาลคดีมโนสาเร่</>  

แทนที่จะใช้การระงับข้อพิพาทอย่างไม่เป็นทางการ คุณและ Epic ตกลงกันว่าคุณสามารถฟ้องร้องเราได้ที่ศาลคดีมโนสาเร่ในท้องที่ที่คุณเลือก ตามถิ่นพำนักหรือในเวคเคาน์ตี รัฐนอร์ทแคโรไลนา (หากคุณมีคุณสมบัติตามข้อกำหนดของศาลคดีมโนสาเร่) ก่อนที่จะฟ้องร้องต่อศาลคดีมโนสาเร่ เราหวังว่าคุณจะลองใช้การระงับข้อพิพาทอย่างไม่เป็นทางการก่อน แต่ไม่ได้บังคับ 


<EULA.Header>12.3 การอนุญาโตตุลาการเฉพาะรายที่มีผลผูกพัน</>  

การดำเนินการของการอนุญาโตตุลาการในส่วนนี้จะเป็นการดำเนินการเฉพาะรายเท่านั้น  

คุณและ Epic ตกลงว่าข้อพิพาทจะได้รับการระงับข้อพิพาทโดยการอนุญาโตตุลาการเฉพาะรายที่มีผลผูกพัน ซึ่งดำเนินการโดย 

การอนุญาโตตุลาการและการไกล่เกลี่ยแห่งชาติ (“<EULA.Highlight>NAM</>”) https://namadr.com ตามกฎระเบียบและกระบวนการระงับข้อพิพาทที่ครอบคลุมของ NAM 

ที่มีผลบังคับใช้ ณ เวลาที่ข้อพิพาทเกิดขึ้น (“กฎระเบียบ”) ตามที่แก้ไขโดยข้อตกลงฉบับนี้ ข้อตกลงนี้ส่งผลต่อการค้าระหว่างรัฐ และความสามารถในการบังคับใช้ของหัวข้อนี้จะอยู่ภายใต้การกำกับควบคุมของกฎหมายอนุญาโตตุลาการของรัฐบาลกลางสหรัฐอเมริกา (“<EULA.Highlight>FAA”</>) 9 U.S.C. § 1, et seq. และกฎหมายอนุญาโตตุลาการของรัฐบาลกลาง  

ซึ่งหมายความว่าคุณและ Epic ตกลงยอมรับกระบวนการระงับข้อพิพาทที่ต้องยื่นเรื่องข้อพิพาทใด ๆ ต่ออนุญาโตตุลาการที่เป็นกลาง (ไม่ใช่ผู้พิพากษาหรือคณะลูกขุน) เพื่อให้ทำการตัดสินชี้ขาดข้อพิพาท NAM ใช้ผู้เชี่ยวชาญที่มีประสบการณ์เป็นผู้อนุญาโตตุลาการข้อพิพาท ซึ่งจะช่วยให้คุณและ Epic สามารถระงับข้อพิพาทได้อย่างเป็นธรรม แต่ก็รวดเร็วและมีประสิทธิผลมากกว่าการไปศาล อนุญาโตตุลาการอาจตัดสินให้มีการเยียวยาแบบเดียวกันกับคุณเป็นรายบุคคลเหมือนกับที่ศาลอาจสั่ง แต่เฉพาะภายในขอบเขตที่เพียงพอต่อการฟ้องร้องของคุณเฉพาะราย 

การตัดสินชี้ขาดของอนุญาโตตุลาการจะถือเป็นที่สิ้นสุด ยกเว้นบางกรณีที่ต้องมีการตรวจสอบโดยศาลภายใต้กฎหมายการอนุญาโตตุลาการของรัฐบาลกลางสหรัฐฯ และสามารถบังคับใช้ได้เหมือนกับคำสั่งหรือคำพิพากษาอื่นใดของศาล 


<EULA.Header>12.3.1 ข้อพิพาทที่เราตกลงให้มีการอนุญาโตตุลาการ:</>  

คุณและ Epic ตกลงที่จะยื่นข้อพิพาททั้งหมดที่มีระหว่างคุณและ Epic ต่อการอนุญาโตตุลาการเฉพาะรายที่มีผลผูกพัน "ข้อพิพาท" หมายถึงข้อพิพาท ข้อเรียกร้อง หรือความขัดแย้งใด ๆ (ยกเว้นตามที่ละเว้นไว้เป็นการเฉพาะด้านล่าง) ระหว่างคุณและ Epic ที่เกี่ยวข้องกับการใช้หรือการพยายามใช้ผลิตภัณฑ์หรือบริการของ Epic และผลิตภัณฑ์หรือบริการของ Epic เป็นการทั่วไป รวมถึงแต่ไม่จำกัดเพียงแต่ ความถูกต้องเหมาะสม ความสามารถในการบังคับใช้ หรือขอบเขตของเนื้อหาในหัวข้อการอนุญาโตตุลาการเฉพาะรายที่มีผลผูกพันนี้ 

คุณและ Epic ตกลงที่จะใช้การอนุญาโตตุลาการสำหรับข้อพิพาททั้งหมด ไม่ว่าข้อพิพาทนั้นจะเป็นไปตามสัญญา ข้อกฎหมาย ระเบียบข้อบังคับ กฤษฎีกา การละเมิด (รวมถึงการฉ้อโกง การแถลงข้อความเป็นเท็จ การชักจูงด้วยการฉ้อฉล หรือความประมาทเลินเล่อ) หรือทฤษฎีทางกฎหมายหรือหลักความยุติธรรมอื่นใด 

เนื้อหาในหัวข้อการระงับข้อพิพาทอย่างไม่เป็นทางการและการอนุญาโตตุลาการ ไม่ได้มีผลใช้กับ (1) การดำเนินการเฉพาะรายในศาลคดีมโนสาเร่ (2) การปฏิบัติตามการบังคับใช้กฎหมายผ่านหน่วยงานราชการ หากกฎหมายอนุญาต (3) การร้องเรียนหรือการเยียวยาภายใต้ระเบียบข้อบังคับว่าด้วยการคุ้มครองข้อมูลทั่วไปของ EU (4) การดำเนินการเพื่อบังคับหรือสนับสนุนการตัดสินของการอนุญาโตตุลาการก่อนหน้า (5) สิทธิ์ของ Epic ในการขอคำสั่งห้ามเพื่อบรรเทาความเสียหายต่อคุณในศาลตามกฎหมาย เพื่อปกป้องสถานภาพปัจจุบันในขณะที่ดำเนินการอนุญาโตตุลาการอยู่ (6) การฟ้องร้องถึงการละเมิดลิขสิทธิ์ การสร้าง การเผยแพร่ หรือการส่งเสริมให้เกิดการโกง และการละเมิดทรัพย์สินทางปัญญา และ (7) ความสามารถในการบังคับใช้ข้อกำหนดเกี่ยวกับการสละสิทธิ์ในการดำเนินคดีแบบกลุ่มด้านล่าง 

คุณและ Epic ตกลงว่า การพิจารณาว่าต้องนำข้อพิพาทภายใต้ข้อตกลงนี้เข้าสู่การอนุญาโตตุลาการหรือไม่นั้น จะเป็นหน้าที่ของอนุญาโตตุลาการ ไม่ใช่ศาล 


<EULA.Header>12.3.2 ขั้นตอนการอนุญาโตตุลาการ:</>  

คุณหรือ Epic อาจเริ่ม กระบวนการอนุญาโตตุลาการสำหรับข้อพิพาทใด ๆ ที่ไม่สามารถระงับได้โดยมติที่ไม่เป็นทางการ โดยการยื่น “คำร้องขอใช้กระบวนการอนุญาโตตุลาการ” กับ NAM ตามกฎระเบียบ คำแนะนำสำหรับการยื่นคำร้องขออนุญาโตตุลาการกับ NAM มีอยู่ในเว็บไซต์ NAM หรือส่งอีเมลไปที่ NAM ที่ commercial@namadr.com  คุณจะต้องส่งสำเนา 

คำขออนุญาโตตุลาการไปยังฝ่ายกฎหมายของ Epic Games, Inc. โดยจ่าหน้าถึง: ARBITRATION OF DISPUTE, Box 254, 2474 Walnut Street, Cary, North Carolina, 27518, U.S.A. และ Epic จะส่งคำขออนุญาโตตุลาการไปยังที่อยู่อีเมลและที่อยู่ในการเรียกเก็บเงินใด ๆ ที่คุณแจ้งไว้กับเรา 

การอนุญาโตตุลาการจะดำเนินการโดยอนุญาโตตุลาการรายเดียว คุณและ Epic ตกลงว่าการอนุญาโตตุลาการจะดำเนินการในภาษาอังกฤษ และอนุญาโตตุลาการจะมีภาระผูกพันตามข้อตกลงนี้ 

หากการพิจารณาข้อพิพาทจำเป็นต้องมีบุคคลปรากฏตัวด้วย การพิจารณาดังกล่าวจะดำเนินการในเวคเคาน์ตี รัฐนอร์ทแคโรไลนา หรือตามถิ่นพำนักของคุณ <EULA.Highlight>ตามที่คุณเลือก</> 

อนุญาโตตุลาการ (ไม่ใช่ผู้พิพากษาหรือคณะลูกขุน) จะเป็นผู้ระงับข้อพิพาท เว้นแต่คุณและ Epic จะตกลงกันไว้เป็นอื่น การตัดสินใจหรือการชี้ขาดใด ๆ จะมีออกคำแถลงที่เป็นลายลักษณ์อักษรเพื่อระบุถึงการตัดสินชี้ขาดของการฟ้องร้องแต่ละคดีความ และมูลเหตุของการชี้ขาด รวมถึงสิ่งที่ค้นพบในเชิงข้อเท็จจริงและกฎหมายที่สำคัญและบทสรุปของอนุญาโตตุลาการ 

อนุญาโตตุลาการอาจตัดสินชี้ขาดหรือสั่งให้มีการเยียวยาที่ยุติธรรมได้ตามที่คุณหรือ Epic ร้องขอ เพื่อให้สอดคล้องกับหนึ่งในคำฟ้องเฉพาะรายของเรา (ซึ่งการพิจารณาของอนุญาโตตุลาการจะรองรับด้วยหลักฐานน่าเชื่อถือที่เกี่ยวข้อง) ภายใต้ขอบเขตสูงสุดที่กฎหมายอนุญาต อนุญาโตตุลาการจะไม่ออกคำสั่งคุ้มครองต่อ Epic เกี่ยวกับตัวบุคคลใด ๆ นอกเหนือจากคุณ 

การตัดสินหรือการชี้ขาดใด ๆ อาจบังคับใช้ได้ในลักษณะของการพิพากษาสุดท้ายโดยศาลที่มีอำนาจในทางกฎหมาย หรืออาจมีการยื่นเรื่องต่อศาลเพื่อการยอมรับเชิงตุลาการสำหรับการตัดสินชี้ขาดใด ๆ และคำสั่งบังคับใช้ 


<EULA.Header>12.3.3 ค่าธรรมเนียมและสถานที่สำหรับการอนุญาโตตุลาการ:</>  

หากคุณเป็นผู้เริ่มขอใช้การอนุญาโตตุลาการ คุณต้องชำระค่าธรรมเนียมการยื่นเรื่องต่อ NAM ตามที่กำหนดสำหรับการอนุญาโตตุลาการของผู้บริโภค 

ในบางสถานการณ์ Epic จะช่วยคุณชำระค่าธรรมเนียมเพื่อ (หวังว่า) จะทำให้เราบรรลุวิธีแก้ปัญหาได้อย่างรวดเร็วและเป็นธรรม: 

หากข้อพิพาทมีมูลค่า $10,000 หรือน้อยกว่า Epic จะชำระค่าใช้การยื่นเรื่องต่อ NAM ทั้งหมด รวมถึงค่าธรรมเนียมที่คุณอาจจะต้องชำระ 

หากกรณีของคุณไม่เข้าข่ายเกณฑ์ข้างต้น แต่คุณแสดงให้เห็นว่าค่าใช้จ่ายของการอนุญาโตตุลาการสูงกว่าเมื่อเทียบกับค่าใช้จ่ายในการฟ้องร้องดำเนินคดี Epic จะชำระค่าใช้จ่ายในการยื่นฟ้องของคุณเท่าที่อนุญาโตตุลาการพิจารณาแล้วว่าจำเป็นต่อการป้องกันไม่ให้การอนุญาโตตุลาการเป็นเรื่องต้องห้ามอันเนื่องมาจากค่าใช้จ่าย (เมื่อเทียบกับค่าใช้จ่ายในการฟ้องร้องดำเนินคดี) 

เพื่อวัตถุประสงค์ในการคำนวณความเสียหายภายใต้ย่อหน้านี้ การเรียกร้องที่คล้ายกันจากผู้เรียกร้องหลายรายที่เป็นตัวแทนโดยที่ปรึกษาเดียวกันหรือประสานงานกันจะถูกรวมเข้าด้วยกัน กล่าวอีกนัยหนึ่งคือ หากผู้ฟ้องร้องยี่สิบคนใช้ที่ปรึกษาคนเดียวกันหรือที่ปรึกษาที่ประสานงานกันเรียกร้องความเสียหายคนละ $1,000 กรณีนี้จะได้รับการดำเนินการตามวัตถุประสงค์ของหัวข้อนี้ เนื่องจากการฟ้องร้องนั้นต้องการเรียกร้องค่าเสียหายมูลค่า $20,000 

แม้ว่า Epic จะชนะการอนุญาโตตุลาการ และกฎหมายที่บังคับใช้หรือกฎระเบียบของ NAM อนุญาตให้ Epic บังคับให้คุณชำระค่าธรรมเนียมสำหรับ NAM ในส่วนของเรา เราจะไม่ดำเนินการดังกล่าว 

ความช่วยเหลือในเรื่องของค่าธรรมเนียมที่เสนอให้ข้างต้นนั้น จะขึ้นอยู่กับว่าคุณมี "เจตนาที่บริสุทธิ์" หรือไม่ ในการยื่นเรื่องเพื่อขอใช้การอนุญาโตตุลาการ หากอนุญาโตตุลาการพบว่าคุณยื่นเรื่องเพื่อขอใช้การอนุญาโตตุลาการต่อ Epic ด้วยวัตถุประสงค์ที่ไม่เหมาะสม ไม่สลักสำคัญ หรือปราศจากการตรวจสอบข้อเท็จจริงหรือกฎหมายที่เกี่ยวข้องอย่างเพียงพอก่อนการยื่นเรื่อง การชำระค่าธรรมเนียมทั้งหมดจะเป็นไปตามกฎระเบียบ 

ค่าธรรมเนียมการยื่นฟ้องที่ Epic ตกลงที่จะชำระตามข้อนี้ ค่าใช้จ่ายของ NAM จะไม่รวมค่าธรรมเนียมและค่าใช้จ่ายของทนายความของคุณ และจะไม่นับรวมค่าทนายความและค่าใช้จ่ายของ NAM ดังกล่าวเมื่อพิจารณาว่าข้อพิพาทเกี่ยวข้องกับจำนวนเงินเท่าใด 

<EULA.Highlight>Epic จะไม่เรียกร้องค่าธรรมเนียมทนายความหรือค่าใช้จ่ายจากคุณสำหรับการอนุญาโตตุลาการใด ๆ แม้ว่ากฎหมายหรือกฎระเบียบจะให้สิทธิเราในการเรียกร้องก็ตาม</> หากคุณเลือกให้ทนายความเป็นตัวแทนของคุณ คุณจะต้องชำระค่าทนายความหรือค่าใช้จ่ายของคุณเอง เว้นแต่กฎหมายที่มีผลบังคับใช้จะกำหนดไว้เป็นอื่น 


<EULA.Header>12.3.4 การยื่นฟ้องร่วม</>  

หากมีการส่งหนังสือแจ้งข้อพิพาทตั้งแต่ 25 ฉบับขึ้นไปซึ่งก่อให้เกิดข้อเรียกร้องที่คล้ายคลึงกัน และมีที่ปรึกษารายเดียวกันหรือมีการประสานงานกัน หนังสือแจ้งเหล่านี้จะถือว่าเป็น “<EULA.Highlight>กรณีการยื่นฟ้องร่วม</>” และจะถือว่าเป็นการยื่นฟ้องจำนวนมากหรือการยื่นฟ้องหลายคดีตามกฎระเบียบ หากและในขอบเขตของการยื่นฟ้องร่วมนั้น ต้องการยื่นฟ้องในกระบวนการอนุญาโตตุลาการตามที่กำหนดไว้ในข้อตกลงนี้ Epic หรือคุณสามารถให้คำแนะนำแก่อีกฝ่ายถึงความเชื่อของพวกเขาหรือคุณว่ากรณีเหล่านั้นเป็นการยื่นฟ้องร่วม และข้อพิพาทว่ากรณีเหล่านั้นเป็นไปตามคำจำกัดความทางสัญญาของ “กรณีการยื่นฟ้องร่วม” หรือไม่นั้น จะถูกตัดสินโดยผู้ให้บริการอนุญาโตตุลาการในเชิงการบริหารจัดการ <EULA.Highlight>การเรียกร้องขอใช้การอนุญาโตตุลาการในกรณีการยื่นฟ้องร่วม จะต้องยื่นเรื่องต่อผู้ให้บริการอนุญาโตตุลาการตามที่ได้รับอนุญาตโดยกระบวนการรวมที่กำหนดไว้ด้านล่างเท่านั้น</> Epic จะชำระเฉพาะส่วนของค่าธรรมเนียมการอนุญาโตตุลาการของกรณีการฟ้องร่วมที่ยื่นฟ้องในการอนุญาโตตุลาการเท่านั้น โดยผู้เรียกร้องจะต้องรับผิดชอบต่อค่าธรรมเนียมเหล่านั้นในส่วนของตนเอง <EULA.Highlight>อายุความที่บังคับใช้จะถูกระงับสำหรับคำร้องที่ยื่นใน</>

<EULA.Highlight>กรณีการฟ้องร่วม นับตั้งแต่เวลาที่คู่สัญญาได้รับหนังสือแจ้งข้อพิพาท จนกระทั่ง กรณีการฟ้องร่วมถูกยื่นต่ออนุญาโตตุลาการหรือในศาล ตามที่กำหนดไว้ด้านล่าง ภายใต้เงื่อนไขของข้อตกลงฉบับนี้</> 

หลังจากที่ที่ปรึกษาในกรณีการยื่นฟ้องร่วมได้แจ้งให้ Epic ทราบว่ามีการแจ้งข้อพิพาททั้งหมดหรือที่เป็นสาระสำคัญทั้งหมดในกรณีเหล่านั้น ที่ปรึกษาของคู่กรณีจะต้องหารือด้วยความสุจริตใจ 

เกี่ยวกับจำนวนของกรณีที่ควรดำเนินการในการอนุญาโตตุลาการในฐานะ “ผู้นำการฟ้องร้อง” เพื่อให้แต่ละฝ่ายมีโอกาสอย่างสมเหตุสมผลที่จะพิสูจน์ความถูกต้องเหมาะสมของคำโต้แย้งของตน หากที่ปรึกษาของคู่สัญญาไม่เห็นด้วยเกี่ยวกับจำนวนผู้นำ ผู้ดำเนินการอนุญาโตตุลาการจะต้องเลือกจำนวนที่เท่ากันให้ทำหน้าที่บริหารจัดการ (หรือตามดุลยพินิจของอนุญาโตตุลาการโดยอนุญาโตตุลาการของกระบวนการ) ปัจจัยที่ผู้ดำเนินการอนุญาโตตุลาการอาจพิจารณาในการตัดสินว่าควรสั่งให้มีการไต่สวนผู้นำการฟ้องร้องจำนวนเท่าไหร่นั้น จะรวมถึงความซับซ้อนของข้อพิพาทและความแตกต่างในข้อเท็จจริงหรือกฎหมายที่บังคับใช้ในคดีต่าง ๆ เมื่อมีการกำหนดจำนวนผู้นำการฟ้องร้องแล้ว ไม่ว่าจะโดยข้อตกลงหรือโดยผู้ดำเนินการอนุญาโตตุลาการ แต่ละฝ่ายจะต้องเลือกจำนวนครึ่งหนึ่งนั้นจากผู้เรียกร้องที่ได้ส่งหนังสือแจ้งข้อพิพาทตามกฎระเบียบ และ<EULA.Highlight>เฉพาะ</>กรณีที่เลือกเท่านั้นที่สามารถยื่นคำร้องต่อผู้ดำเนินการอนุญาโตตุลาการได้ ห้ามยื่นฟ้องกรณีอื่น ๆ จนกว่าเรื่องของผู้นำเหล่านั้นจะจบลง และ Epic Games อาจไม่ต้องจ่ายค่าธรรมเนียมใด ๆ ที่เกี่ยวข้องกับข้อเรียกร้องของอนุญาโตตุลาการ นอกเหนือจากที่อนุญาตให้ยื่นเป็นผู้นำการฟ้องร้อง คู่สัญญารับทราบว่าการระงับข้อพิพาทของกรณีการฟ้องร่วมที่ไม่ได้เลือกเป็นผู้นำนั้น จะล่าช้าออกไปโดยกระบวนการผู้นำการฟ้องร้องนี้ 

เว้นแต่คู่สัญญาทั้งสองฝ่ายจะตกลงกันเป็นอย่างอื่น การไต่สวนผู้นำการฟ้องร้องแต่ละครั้งควรมอบหมายให้อนุญาโตตุลาการคนละคน 

การไต่สวนผู้นำการฟ้องร้องเท่านั้นที่จะดำเนินการในการอนุญาโตตุลาการ เมื่อการไต่สวนผู้นำการฟ้องร้องทั้งหมดได้ข้อสรุปแล้ว (หรือเร็วกว่านั้นหากที่ปรึกษาของผู้เรียกร้องและ Epic ตกลงกัน) คู่สัญญาทั้งสองฝ่ายต้องมีส่วนร่วมในการไกล่เกลี่ยครั้งเดียวสำหรับกรณีการฟ้องร่วมที่เหลือทั้งหมด โดยแต่ละฝ่ายจะต้องจ่ายค่าธรรมเนียมการไกล่เกลี่ยครึ่งหนึ่ง Epic และที่ปรึกษาของผู้เรียกร้องต้องตกลงเกี่ยวกับผู้ไกล่เกลี่ยภายใน 30 วันหลังจากสรุปผลการไต่สวนผู้นำการฟ้องร้องครั้งสุดท้าย หากที่ปรึกษาของ Epic และผู้เรียกร้องไม่สามารถตกลงเรื่องผู้ไกล่เกลี่ยได้ภายใน 30 วัน ผู้ดำเนินการอนุญาโตตุลาการจะแต่งตั้งผู้ไกล่เกลี่ยให้ทำหน้าที่เชิงการบริหารจัดการ Epic และที่ปรึกษาของผู้เรียกร้องจะให้ความร่วมมือกันเพื่อวัตถุประสงค์ในการสร้างความมั่นใจว่า การไกล่เกลี่ยจะได้รับการกำหนดเวลาโดยเร็วที่สุดเท่าที่จะทำได้หลังจากการแต่งตั้งผู้ไกล่เกลี่ย 

หากการไกล่เกลี่ยไม่ทำให้เกิดการระงับข้อพิพาทที่ทุกฝ่ายเห็นชอบ ข้อกำหนดการอนุญาโตตุลาการนี้จะไม่มีผลบังคับใช้กับข้อพิพาทที่อยู่ภายใต้กรณีการฟ้องร่วมอีกต่อไป โดยที่คู่สัญญาอีกฝ่ายได้รับหนังสือแจ้งข้อพิพาทของผู้ฟ้องร้องแล้ว แต่ข้อพิพาทไม่ได้รับการแก้ไขให้สิ้นสุดในกระบวนการฟ้องร้องโดยผู้นำ ข้อพิพาทดังกล่าวสามารถยื่นได้เฉพาะในศาลของรัฐในเวคเคาน์ตี รัฐนอร์ทแคโรไลนา หรือหากอยู่ภายใต้เขตอำนาจของรัฐบาลกลาง จะต้องยื่นเรื่องต่อศาลแขวงของสหรัฐอเมริกาประจำแขวงตะวันออกของรัฐนอร์ทแคโรไลนา และคุณยินยอมตามส่วนหนึ่งข้อตกลงที่จะดำเนินการฟ้องร้องคดีดังกล่าวเฉพาะในศาลเหล่านี้เท่านั้น ไม่มีข้อความใดในวรรคนี้ที่จะถูกตีความได้ว่าเป็นการห้ามคุณหรือ Epic ให้ถอนคดีออกจากรัฐและย้ายไปยังศาลรัฐบาลกลาง หากกฎหมายที่บังคับใช้อนุญาตให้ถอนได้ ในขอบเขตที่คุณกำลังยื่นคำฟ้องที่เหมือนกับบุคคลอื่น ๆ และมีตัวแทนเป็นที่ปรึกษาทั่วไปหรือที่ปรึกษาที่ประสานงานกัน คุณตกลงที่จะสละสิทธิ์การคัดค้านใด ๆ ว่าผู้เข้าร่วมของบุคคลดังกล่าวทั้งหมดไม่สามารถทำได้ หากมีการนำข้อพิพาทจากอนุญาโตตุลาการส่งขึ้นในชั้นศาล ผู้เรียกร้องอาจขอใช้การดำเนินคดีเป็นกลุ่มได้ แต่จะต้องเป็นไปตามขอบเขตสูงสุดที่กฎหมายที่ใช้บังคับอนุญาต การดำเนินคดีเป็นกลุ่มที่เรียกร้องอาจมีเฉพาะผู้เรียกร้องในกรณีการฟ้องร่วม ซึ่งเป็นผู้ส่งหนังสือแจ้งข้อพิพาทตามกฎระเบียบ คู่สัญญาฝ่ายใดฝ่ายหนึ่งสามารถโต้แย้งการฟ้องร้องแบบหมู่คณะได้ในทุกขั้นตอนของการดำเนินคดีและด้วยพื้นฐานใด ๆ ที่มี 

ศาลประจำรัฐของเวคเคาน์ตี รัฐนอร์ทแคโรไลนา หรือศาลแขวงแห่งสหรัฐอเมริกาประจำแขวงตะวันออกของรัฐนอร์ทแคโรไลนามีอำนาจบังคับใช้กระบวนการไกล่เกลี่ยนี้ และอาจสั่งห้ามการฟ้องร้องหรือข้อเรียกร้องของอนุญาโตตุลาการที่ไม่ได้ปฏิบัติตามกฎระเบียบ คุณยินยอมต่อเขตอำนาจทางกฎหมายของศาลดังกล่าวเพื่อวัตถุประสงค์นี้ 


<EULA.Header>12.3.5 หนังสือและการยื่นคำร้อง</> หากข้อพิพาทต้องเข้าสู่กระบวนการอนุญาโตตุลาการ คุณหรือ Epic ต้องเริ่มการอนุญาโตตุลาการของข้อพิพาทภายในสอง (2) ปี นับจากเมื่อเกิดข้อพิพาทขึ้นครั้งแรก หากกฎหมายที่มีกำหนดให้คุณต้องยื่นเรื่องข้อพิพาทเร็วกว่าสองปีหลังจากเกิดข้อพิพาทขึ้นครั้งแรก คุณต้องเริ่มการอนุญาโตตุลาการในช่วงเวลาที่เร็วขึ้น Epic ขอแนะนำให้คุณแจ้งให้เราทราบเกี่ยวกับข้อพิพาทโดยเร็วที่สุดเท่าที่จะเป็นไปได้ เพื่อให้เราสามารถดำเนินการแก้ไขได้ <EULA.Highlight>การไม่ได้แจ้งให้ทราบในเวลาที่เหมาะสมอาจเป็นอุปสรรคต่อการอ้างสิทธิ์ทั้งหมด</> 


<EULA.Header>12.3.6 การมีผลบังคับใช้ต่อเนื่อง</> กระบวนการระงับข้อพิพาทที่ระบุไว้ในส่วนนี้จะยังคงมีผลใช้ต่อไป แม้จะมีการบอกเลิกข้อตกลงฉบับนี้หรือการให้บริการของ Epic แก่คุณ 


<EULA.Header>12.3.7 การเปลี่ยนแปลงกระบวนการอนุญาโตตุลาการในอนาคต</> ถึงแม้ว่า Epic อาจมีการแก้ไขข้อตกลงนี้ได้ตามดุลยพินิจของบริษัท แต่ Epic ไม่มีสิทธิ์ที่จะเปลี่ยนแปลงเงื่อนไขของการอนุญาโตตุลาการ หรือกฎที่ระบุในที่นี้เกี่ยวกับข้อพิพาทใด ๆ หลังจากที่ข้อพิพาทเกิดขึ้นแล้ว หากการเปลี่ยนแปลงดังกล่าวจะทำให้ขั้นตอนการอนุญาโตตุลาการเอื้อประโยชน์ต่อผู้เรียกร้องน้อยลง ขั้นตอนที่เปลี่ยนแปลงจะไม่ค่อยเอื้อประโยชน์ต่อผู้เรียกร้องหรือไม่นั้น เป็นประเด็นที่อนุญาโตตุลาการจะเป็นผู้พิจารณา และหากผู้เรียกร้องหลายรายดำเนินการในรูปแบบของกรณีการฟ้องร่วม การบังคับใช้ข้อกำหนดที่แก้ไขแล้วในกรณีการฟ้องร่วมจะได้รับการตัดสินโดยผู้ดำเนินการอนุญาโตตุลาการในฐานะที่เป็นกระบวนการที่สำคัญ 


<EULA.Header>12.4 การสละสิทธิ์ในการดำเนินคดีแบบกลุ่ม</> 

ภายใต้ขอบเขตสูงสุดที่กฎหมายที่มีบังคับใช้อนุญาต สำหรับกรณีใดก็ตามที่ไม่เป็นไปตามข้อกำหนดในการตัดสินชี้ขาด (ยกเว้นในขอบเขตที่จำกัดที่กล่าวถึงข้างต้นสำหรับกรณีการฟ้องร่วมที่ยังหาข้อสรุปไม่ได้) คุณและ Epic ตกลงที่จะนำข้อพิพาท ข้อเรียกร้อง หรือข้อโต้แย้งระหว่างคุณและ Epic ที่เกี่ยวข้องกับผลิตภัณฑ์ของ Epic หรือผลิตภัณฑ์ Epic โดยทั่วไปใด ๆ การใช้งานหรือการพยายามใช้ผลิตภัณฑ์ของ Epic หรือข้อตกลงฉบับนี้ไปใช้เป็นรายบุคคลเท่านั้น และจะต้องไม่: 

พยายามที่จะนำ เข้าร่วม หรือมีส่วนร่วมในการดำเนินการแบบกลุ่มหรือแบบตัวแทน การอนุญาโตตุลาการแบบกลุ่มหรือพร้อมกัน หรือการดำเนินการอื่นใดที่บุคคลหรือนิติบุคคลอื่นทำหน้าที่ในฐานะตัวแทน (เช่น การดำเนินการทั่วไปของทนายความส่วนตัว) หรือ 

รวมกันเข้าด้วยกันหรือผสานการดำเนินการของแต่ละบุคคล หรืออนุญาตให้ผู้อื่นดำเนินการเช่นนั้น โดยไม่ได้รับความยินยอมอย่างชัดแจ้งจากทุกฝ่ายในข้อตกลงนี้ 


<EULA.Header>12.5 การแยกจากกันได้</> 

หากพบว่าข้อกำหนดใด ๆ หรือทั้งหมดของหัวข้อตกเป็นโมฆะ บังคับใช้ไม่ได้ หรือผิดกฎหมาย คุณและ Epic ตกลงว่าข้อกำหนดจะแยกออกจากกันได้ และส่วนที่เหลือของข้อตกลงนี้จะยังคงมีผลบังคับใช้และสามารถวิเคราะห์ตีความเสมือนว่าข้อกำหนดที่แยกออกจากข้ออื่น ๆ ไม่ได้รวมเข้าอยู่ด้วย โดยมีหนึ่งข้อยกเว้น นั่นก็คือ หากพบว่าการข้อห้ามในการดำเนินคดีแบบกลุ่มตกเป็นโมฆะ บังคับใช้ไม่ได้ หรือผิดกฎหมาย คุณและ Epic ตกลงว่าการสละสิทธิ์นี้จะแยกออกจากกันไม่ได้ และหัวข้อ 12 ทั้งหมด ยกเว้นข้อ 12.4 จะตกเป็นโมฆะและบังคับใช้ไม่ได้ และข้อพิพาทใด ๆ จะได้รับการแก้ปัญหาในศาล ตามข้อกำหนดในเรื่องสถานที่และตัวเลือกที่ระบุไว้ในข้อตกลงนี้ ไม่ว่าในกรณีใดก็ตาม จะไม่มีการอนุญาโตตุลาการที่ดำเนินการแบบกลุ่ม หากยังไม่ได้รับความยินยอมที่ชัดแจ้งจาก Epic 


<EULA.Header>12.6 สิทธิ์ของคุณในการยกเลิกภายใน 30 วัน</> 

คุณมีสิทธิ์ที่จะยกเลิกและไม่ผูกพันตามข้อกำหนดการสละสิทธิ์การอนุญาโตตุลาการและการดำเนินคดีแบบกลุ่มที่กำหนดไว้ในข้อตกลงฉบับนี้ ในการใช้สิทธิ์นี้ คุณต้องส่งหนังสือแจ้งการตัดสินใจของคุณไปยังที่อยู่ต่อไปนี้: ฝ่ายกฎหมายของ Epic Games, Inc. จ่าหน้าถึง: ARBITRATION OPT-OUT, Box 254, 2474 Walnut Street, Cary, North Carolina, 27518, U.S.A. หนังสือแจ้งของคุณ<EULA.Highlight>ต้อง</>ระบุชื่อ ที่อยู่ทางไปรษณีย์ และชื่อบัญชีของคุณที่คุณใช้ขณะเล่นเกม Fortnite และระบุว่าคุณไม่ประสงค์จะระงับข้อพิพาทกับ Epic ผ่านการอนุญาโตตุลาการ <EULA.Highlight>เพื่อให้มีผลบังคับใช้ หนังสือแจ้งนี้จะต้องประทับตราไปรษณีย์หรือฝากไว้ภายใน 30 วันนับจากวันที่ที่คุณยอมรับข้อตกลงฉบับนี้เป็นครั้งแรก เว้นแต่กฎหมายที่มีผลบังคับใช้จะกำหนดระยะเวลาไว้นานขึ้น มิฉะนั้นคุณจะต้องถูกผูกมัดต่อการอนุญาโตตุลาการข้อพิพาทตามหัวข้อนี้</> คุณมีความรับผิดชอบในการตรวจสอบให้แน่ใจว่า Epic ได้รับแจ้งการไม่ขอผูกพันของคุณ ดังนั้นคุณอาจต้องส่งโดยวิธีออกใบเสร็จในการจัดส่งให้ หากคุณเลือกไม่ปฏิบัติตามข้อกำหนดการอนุญาโตตุลาการเหล่านี้ Epic จะไม่ผูกพันกับข้อกำหนดเหล่านี้ในส่วนที่เกี่ยวกับข้อพิพาทกับคุณด้วยเช่นกัน 


<EULA.Header>13.	สาระสำคัญที่เกี่ยวข้องกับรัฐบาลสหรัฐอเมริกา</> 

ซอฟต์แวร์นี้เป็น “วัตถุเชิงพาณิชย์” (ตามคำจำกัดความใน 48 C.F.R. §2.101) ซึ่งประกอบไปด้วย “ซอฟต์แวร์คอมพิวเตอร์ในเชิงพาณิชย์” 

และ “เอกสารกำกับซอฟต์แวร์คอมพิวเตอร์ในเชิงพาณิชย์” (ดังที่ใช้ใน 48 C.F.R. §12.212 หรือ 48 C.F.R. §227.7202 ตามความเกี่ยวข้อง) ซอฟต์แวร์ได้รับการออกใบอนุญาตให้แก่รัฐบาลของสหรัฐอเมริกาและผู้ใช้ในลักษณะที่เป็นวัตถุเชิงพาณิชย์เท่านั้น และจะมีเฉพาะสิทธิ์เหมือนกับที่มอบให้แก่ผู้รับสิทธิ์การใช้งานภายใต้ข้อตกลงฉบับนี้ 

คุณตกลงที่จะปฏิบัติตามกฎหมาย ระเบียบข้อบังคับ และกฎระเบียบของรัฐบาลกลางและต่างประเทศที่เกี่ยวข้องทั้งหมด และดำเนินการตามที่จำเป็นให้เสร็จสมบูรณ์ คุณตกลงที่จะไม่ใช้ ส่งออก ส่งกลับ หรือดาวน์โหลดซอฟต์แวร์หรือบริการลงใน (หรือไปยังพลเมืองหรือผู้มีถิ่นพำนัก) ในประเทศที่สหรัฐฯ ได้ห้ามส่งสินค้า หรือแก่บุคคลใดก็ตามในสหรัฐฯ 

รายชื่อประเทศที่ถูกจับตามองพิเศษ (Specially Designated Nationals list) ของกระทรวงการคลังหรือรายชื่อบุคคลที่ถูกสั่งห้ามซื้อขาย (Table of Denial Orders) ของกระทรวงพาณิชย์สหรัฐฯ คุณรับรองและรับประกันว่าคุณไม่ได้อาศัยอยู่ อยู่ภายใต้การควบคุม หรือเป็นพลเมืองหรือผู้มีถิ่นพำนักในประเทศที่ถูกจำกัดหรือต้องห้ามของสหรัฐฯ หรืออยู่ในรายชื่อที่ถูกจำกัดหรือต้องห้ามของสหรัฐฯ 


<EULA.Header>14.	การแก้ไขเปลี่ยนแปลงข้อตกลงฉบับนี้</> 

<EULA.Highlight>Epic อาจออกข้อตกลง เงื่อนไขการให้บริการ หรือนโยบายความเป็นส่วนตัวฉบับแก้ไขได้ทุกเมื่อตามดุลยพินิจของบริษัท โดยการลงประกาศข้อตกลง เงื่อนไขการให้บริการ หรือนโยบายความเป็นส่วนตัวฉบับแก้ไขบนเว็บไซต์ของบริษัท หรือโดยให้คุณเข้าถึงเอกสารฉบับแก้ไขเหล่านี้เมื่อคุณเข้าถึงซอฟต์แวร์ในครั้งถัดไป หากคุณไม่ยอมรับการแก้ไขในข้อตกลงฉบับนี้ เงื่อนไขการให้บริการ หรือนโยบายความเป็นส่วนตัว คุณสามารถบอกเลิกข้อตกลงฉบับนี้ได้และต้องหยุดใช้ซอฟต์แวร์ หากคุณยังคงใช้ซอฟต์แวร์ต่อไป จะแสดงให้เห็นว่าคุณยอมรับข้อตกลงและเงื่อนไขการให้บริการฉบับแก้ไขนั้น และคุณยอมรับว่าคุณได้อ่านนโยบายความเป็นส่วนตัวฉบับแก้ไขแล้ว</> 


<EULA.Header>15.	ห้ามโอนมอบสิทธิ์</> 

หากยังไม่ได้รับความยินยอมที่เป็นลายลักษณ์อักษรจาก Epic คุณจะต้องไม่มอบหมาย โอนมอบ เรียกเก็บเงิน หรือทำสัญญาช่วงสำหรับสิทธิ์หรือภาระผูกพันใด ๆ หรือทั้งหมดของคุณภายใต้ข้อตกลงฉบับนี้ และการพยายามกระทำการใด ๆ ที่ปราศจากความยินยอม จะถือว่าไร้ผลทางกฎหมายและตกเป็นโมฆะ หากข้อจำกัดในการถ่ายโอนซอฟต์แวร์ในข้อตกลงฉบับนี้ไม่สามารถบังคับใช้ได้ภายใต้กฎหมายในประเทศของคุณ ข้อตกลงฉบับนี้จะมีผลผูกพันกับผู้รับซอฟต์แวร์ Epic อาจจะมอบหมาย ถ่ายโอน เรียกเก็บเงิน หรือทำสัญญาช่วงสำหรับสิทธิ์หรือภาระผูกพันใด ๆ หรือทั้งหมดของบริษัทภายใต้ข้อตกลงฉบับนี้ได้ทุกเมื่อ 


<EULA.Header>16.	คำจำกัดความ</> 

ดังที่ใช้ในข้อตกลงฉบับนี้ คำศัพท์ที่ทำตัวหนาด้านล่างจะมีความหมายดังต่อไปนี้: 

“<EULA.Highlight>การตรวจจับกลโกง</>” หมายถึงฟังก์ชันการทำงานที่มีจุดประสงค์เพื่อระบุหากลโกง 

“<EULA.Highlight>กลโกง</>” หมายถึง โปรแกรม วิธีการ หรือกระบวนการอื่น ๆ ที่อาจทำให้ผู้เล่นได้เปรียบในการแข่งขันอย่างไม่เป็นธรรมในซอฟต์แวร์ 

“<EULA.Highlight>ข้อมูลที่เป็นความลับ</>” หมายถึงข้อมูลที่ไม่เปิดเผยต่อสาธารณะใด ๆ ที่เกี่ยวข้องกับซอฟต์แวร์ รวมถึงแต่ไม่จำกัดเพียง ข้อมูลที่เกี่ยวข้องกับการเล่นเกมหรือเนื้อหาอื่น ๆ สกุลเงินในเกม เนื้อหา บริการ คำติชมและความคิดเห็นของคุณเอง และคำติชมหรือความคิดเห็นของผู้รับสิทธิ์การใช้งานซอฟต์แวร์ หรือตัวแทนใด ๆ ของ Epic 

“<EULA.Highlight>เนื้อหา</>” หมายถึง รายการเสมือน สภาพแวดล้อมเสมือน (เช่น เกาะ) หรือเนื้อหาอื่น ๆ ที่ Epic จัดให้คุณเพื่อเข้าถึงหรือดาวน์โหลดผ่านหรือเกี่ยวข้องกับซอฟต์แวร์ และรวมดนตรีลิขสิทธิ์อย่างชัดแจ้ง และ UGC ที่ผู้ใช้งานของเราได้ให้สิทธิ์การใช้งานแก่เรา 

“<EULA.Highlight>Epic</>” จะมีความหมายตามสถานที่พำนักหลักของคุณดังนี้: 

a.	Epic Games, Inc. บริษัทที่ก่อตั้งในรัฐแมรีแลนด์ โดยมีสำนักงานจดทะเบียนตั้งอยู่ที่ Box 254, 2474 Walnut Street, Cary, North Carolina, 27518, U.S.A. หรือ 

b.	Epic Games Entertainment International GmbH บริษัทจำกัดที่จัดตั้งขึ้นภายใต้กฎหมายของสวิตเซอร์แลนด์ ซึ่งมีสำนักงานจดทะเบียนอยู่ที่ Platz 10 6039 Root D4, Switzerland 

“<EULA.Highlight>คำติชม</>” หมายถึงคำติชมหรือคำแนะนำใด ๆ ที่คุณมอบให้แก่ Epic เกี่ยวกับซอฟต์แวร์ บริการ หรือผลิตภัณฑ์และบริการของ Epic 

“<EULA.Highlight>บริการ</>” หมายถึงบริการใด ๆ ที่มีให้แก่คุณผ่านซอฟต์แวร์ รวมถึงบริการเพื่อให้ได้รับ รักษา และใช้สกุลเงินในเกมและเนื้อหา 

“<EULA.Highlight>ซอฟต์แวร์</>” หมายถึงแอปพลิเคชันซอฟต์แวร์ที่เป็นกรรมสิทธิ์ในชื่อ Fortnite รวมถึงโปรแกรมแก้ไข ข้อมูลอัปเดต และการอัปเกรดแอปพลิเคชัน และเนื้อหาและเอกสารที่เกี่ยวข้องทั้งหมดที่ Epic จัดไว้ให้คุณภายใต้ข้อตกลงฉบับนี้ ซึ่งรวมถึงแต่ไม่จำกัดเพียง โค้ดซอฟต์แวร์ เกม ธีม วัตถุ ตัวละคร ชื่อ บทสนทนา วลีติดปาก สถานที่ เรื่องราว งานศิลปะ ภาพเคลื่อนไหว แนวคิด เสียง การสร้างเทคนิคพิเศษทางภาพและเสียง วิธีการปฏิบัติการ และดนตรี ซึ่งเกี่ยวข้องกับแอปพลิเคชันดังกล่าว และสำเนาใด ๆ ของทุกสิ่งที่กล่าวถึงก่อนหน้า ซอฟต์แวร์จะรวมสกุลเงินในเกมและเนื้อหาทั้งหมดโดยเฉพาะที่คุณได้ชำระค่าธรรมเนียมที่เกี่ยวข้องหรือได้รับสิทธิ์การใช้งานตามข้อ 4 


<EULA.Header>17. อื่น ๆ</> 

ข้อตกลงฉบับนี้และเอกสารหรือข้อมูลใด ๆ ที่อ้างในข้อตกลงฉบับนี้จะก่อเกิดเป็นข้อตกลงอันครบถ้วนสมบูรณ์ระหว่างคุณกับ Epic เกี่ยวกับสาระสำคัญที่ครอบคลุมอยู่ในข้อตกลงฉบับนี้ การสื่อสาร การเสนอ และการรับรองอื่น ๆ ทั้งหมดที่เกี่ยวข้องกับสาระสำคัญที่ครอบคลุมอยู่ในข้อตกลงฉบับนี้จะถูกยกเว้น 

ข้อตกลงฉบับนี้ทำขึ้นเป็นฉบับแรกในภาษาอังกฤษ ฉบับแปลใด ๆ ก็ตามของข้อตกลงฉบับนี้จะมีไว้เพื่อการอ้างอิงเท่านั้น คู่สัญญามีความประสงค์ที่ชัดแจ้งว่าต้องการให้เงื่อนไขเหล่านี้และเอกสารทั้งหมดที่เกี่ยวข้อง จัดทำขึ้นในภาษาอังกฤษ Les parties déclarent qu'elles ont demandé et par les présentes confirment leur desir exprés que cette convention soit rédigee en anglais. คุณยอมสละซึ่งสิทธิ์ใด ๆ ที่คุณพึงมีภายใต้กฎหมายของประเทศของคุณ สำหรับการจัดทำหรือการวิเคราะห์ตีความข้อตกลงฉบับนี้ในภาษาของประเทศอื่น 

ข้อตกลงฉบับนี้ได้อธิบายถึงสิทธิ์ตามกฎหมายบางอย่างไว้ คุณยังอาจมีสิทธิ์อื่น ๆ ภายใต้กฎหมายของเขตอำนาจทางกฎหมายของคุณ ข้อตกลงฉบับนี้ไม่ได้เปลี่ยนแปลงสิทธิ์ใด ๆ ของคุณภายใต้กฎหมายของเขตอำนาจทางกฎหมายของคุณ หากกฎหมายของเขตอำนาจทางกฎหมายของคุณไม่อนุญาตให้กระทำได้ ข้อจำกัดและข้อยกเว้นเกี่ยวกับการรับประกันและการรับรองในข้อตกลงฉบับนี้ อาจจะบังคับใช้กับคุณไม่ได้ เนื่องจากเขตอำนาจทางกฎหมายของคุณไม่อนุญาตในสถานการณ์บางอย่างของคุณ ในกรณีที่ข้อกำหนดบางข้อของข้อตกลงฉบับนี้ถูกศาลหรือบัลลังก์ตุลาการที่มีอำนาจตัดสินว่าไม่สามารถบังคับใช้ได้ ข้อกำหนดดังกล่าวจะบังคับใช้ได้เฉพาะตามขอบเขตสูงสุดที่เป็นไปได้ตามที่กฎหมายกำหนด และเงื่อนไขส่วนที่เหลือของข้อตกลงฉบับนี้จะยังคงมีผลบังคับใช้ได้อย่างเต็มที่ต่อไป 

การกระทำใด ๆ โดย Epic เพื่อใช้สิทธิ์ หรือการไม่ใช้ หรือความล่าช้าในการใช้สิทธิ์ใด ๆ ที่มีภายใต้ข้อตกลงฉบับนี้ตามกฎหมายหรือหลักยุติธรรม จะไม่ถือว่าเป็นการสละซึ่งสิทธิ์หรือการเยียวยาอื่นใดที่พึงมีในสัญญา ตามกฎหมายหรือหลักยุติธรรม 

คุณตกลงว่าข้อตกลงฉบับนี้ไม่ได้เป็นการมอบสิทธิ์หรือการเยียวยาใด ๆ ให้ต่อบุคคลใดก็ตาม นอกเหนือจากคู่สัญญาของข้อตกลงฉบับนี้ เว้นแต่จะมีระบุไว้อย่างชัดแจ้ง 

ภาระผูกพันของ Epic จะเป็นไปตามกฎหมายและกระบวนการทางกฎหมายที่มี และ Epic จะต้องปฏิบัติตามการบังคับใช้กฎหมาย หรือคำขอหรือข้อกำหนดตามระเบียบข้อบังคับ แม้ว่าจะขัดกับเงื่อนไขในข้อตกลงฉบับนี้ก็ตาม 


<EULA.Header>18.	เงื่อนไขเพิ่มเติมของแพลตฟอร์ม</> 


<EULA.Header>18.1 ผู้ใช้งาน Sony PlayStation:</> 

ข้อกำหนดและเงื่อนไขเพิ่มเติมต่อไปนี้มีผลบังคับใช้กับซอฟต์แวร์ที่สามารถใช้งานได้บนอุปกรณ์ PlayStation ที่คุณเป็นเจ้าของหรือควบคุม: 

โปรดทราบว่า Epic จะจัดเก็บข้อมูลบัญชี PlayStation™Network รวมถึงที่อยู่อีเมลและ ID ออนไลน์ของคุณ ตามที่อธิบายไว้ในนโยบายความเป็นส่วนตัวของ Epic Epic อาจอนุญาตให้ผู้ใช้ค้นหาบัญชี Epic อื่น ๆ ได้โดยใช้บัญชี PlayStation™Network และผู้ใช้ Epic คนอื่น ๆ อาจส่งคำขอเป็นเพื่อนถึงคุณ การตั้งค่าความเป็นส่วนตัวของบัญชี PlayStation™Network ของคุณจะไม่มีผลกับบัญชี Epic ของคุณ 

ไม่ว่าในกรณีใดก็ตาม คุณจะไม่สามารถแปลงสกุลเงินเสมือนในซอฟต์แวร์ให้เป็นเงินตราจริง สินค้าที่จับต้องได้ หรือค่าตอบแทนในรูปแบบอื่นใดได้ และคุณถูกห้ามอย่างชัดแจ้งไม่ให้มีส่วนร่วมในการขายหรือการแลกเปลี่ยนสกุลเงินเสมือนดังกล่าวนอกแพลตฟอร์ม เช่น ที่ eBay หรือเว็บไซต์ประมูลอื่น ๆ 

<EULA.Highlight>สำหรับผู้ใช้งาน SIEA:</> การซื้อและการใช้ไอเท็มต่าง ๆ จะอยู่ภายใต้เงื่อนไขการให้บริการของเครือข่ายและข้อตกลงผู้ใช้งาน 

บริการออนไลน์นี้ให้สิทธิ์การใช้งานต่อแก่คุณโดย Sony Interactive Entertainment America 

<EULA.Highlight>สำหรับผู้ใช้งาน SIEE:</> เนื้อหาใด ๆ ที่ซื้อภายในร้านค้าในเกมจะถือเป็นการซื้อจาก Sony Interactive 

Entertainment Network Europe Limited (“SIENE”) และอยู่ภายใต้ข้อกำหนดในการให้บริการของ PlayStation™Network และข้อตกลงผู้ใช้งาน ซึ่งสามารถดูได้ที่ PlayStation™Store โปรดตรวจสอบสิทธิ์การใช้งานของแต่ละรายการที่สั่งซื้อ เนื่องจากสิทธิ์เหล่านี้อาจแตกต่างกันไปในแต่ละรายการ เว้นแต่จะระบุไว้เป็นอย่างอื่น เนื้อหาใด ๆ ที่มีในร้านค้าในเกมจะมีเรตอายุเท่ากับตัวเกม 


<EULA.Header>18.2 ผู้ใช้งาน Microsoft Xbox</> 

ข้อกำหนดและเงื่อนไขเพิ่มเติมต่อไปนี้มีผลบังคับใช้กับซอฟต์แวร์ที่สามารถใช้งานได้บนอุปกรณ์ Xbox Live ที่คุณเป็นเจ้าของหรือควบคุม: 

Microsoft Corporation หรือบริษัทในเครือใด ๆ ของตน (เรียกรวมกันว่า “<EULA.Highlight>Microsoft</>”) ไม่มีภาระหน้าที่ในการบำรุงรักษาหรือการสนับสนุนใด ๆ ที่เกี่ยวข้องกับซอฟต์แวร์หรือบริการ 

ไม่มีเนื้อหาใดในข้อตกลงนี้ที่จะควบคุมหรือเปลี่ยนแปลงความสัมพันธ์ระหว่างคุณกับ Microsoft ภายใต้ข้อตกลงใด ๆ ระหว่างคุณกับ Microsoft รวมถึงเงื่อนไขการใช้งาน Xbox Live ไม่ว่าในลักษณะใดก็ตาม 

นอกจากนี้ ภายใต้ขอบเขตสูงสุดที่กฎหมายที่ใช้บังคับอนุญาต ความรับผิดโดยรวมของฝ่าย Epic (นอกเหนือจาก Microsoft) อันเกิดขึ้นจากหรือมีส่วนเกี่ยวข้องกับข้อตกลงฉบับนี้หรือซอฟต์แวร์ (รวมถึงสกุลเงินในเกมหรือเนื้อหาใด ๆ) หรือบริการ จะไม่เกินจำนวนเงินทั้งหมดที่คุณได้ชำระ (หากมี) ให้แก่ Epic สำหรับซอฟต์แวร์ (รวมถึงสกุลเงินในเกมหรือเนื้อหาใด ๆ) ในช่วงสิบสอง (12) เดือนก่อนเกิดเหตุการณ์ที่ก่อให้เกิดความรับผิดดังกล่าว และ Microsoft จะไม่รับผิดใด ๆ ต่อคุณอันเกิดขึ้นจากหรือมีส่วนเกี่ยวข้องกับข้อตกลงฉบับนี้หรือซอฟต์แวร์ (รวมถึงสกุลเงินในเกมหรือเนื้อหาใด ๆ) หรือบริการ ข้อจำกัดและข้อยกเว้นเกี่ยวกับความเสียหายเหล่านี้จะยังคงมีผลบังคับใช้ แม้ว่าการเยียวยาใด ๆ ก็ตามไม่อาจชดเชยได้อย่างเพียงพอ 


<EULA.Header>18.3 ผู้ใช้งาน Apple iOS</>  

ข้อกำหนดและเงื่อนไขเพิ่มเติมต่อไปนี้มีผลบังคับใช้กับซอฟต์แวร์ที่สามารถใช้งานได้บนอุปกรณ์ 

iPhone หรือ iPad ของ Apple Inc. (“Apple”) ที่คุณเป็นเจ้าของหรือควบคุม: 

คุณรับทราบว่าข้อตกลงนี้ไม่ได้ทำขึ้นกับ Apple Epic เป็นผู้รับผิดชอบแต่เพียงผู้เดียวต่อซอฟต์แวร์และเนื้อหาภายในซอฟต์แวร์ดังกล่าว ไม่ใช่ Apple 

การใช้ซอฟต์แวร์ของคุณจะอยู่ภายใต้เงื่อนไขของข้อตกลงนี้ และตามที่ได้รับอนุญาตโดยกฎการใช้งานที่ระบุไว้ในข้อกำหนดและเงื่อนไขของ App Store ณ วันที่คุณดาวน์โหลดหรือใช้งานซอฟต์แวร์เป็นครั้งแรก (ซึ่งคุณยอมรับว่าได้มีโอกาสตรวจสอบแล้ว) 

คุณยอมรับว่า Apple ไม่มีภาระผูกพันใด ๆ ในด้านการซ่อมบำรุงหรือสนับสนุนเกี่ยวกับซอฟต์แวร์หรือบริการ 

คุณรับทราบและยอมรับว่า Apple จะไม่รับผิดชอบต่อการรับประกันผลิตภัณฑ์ใด ๆ ไม่ว่าจะโดยชัดแจ้งหรือโดยนัยตามกฎหมาย ในส่วนที่เกี่ยวกับซอฟต์แวร์หรือบริการ หากคุณมีสิทธิตามกฎหมายในการรับประกันในประเทศของคุณหรือเขตอำนาจศาลอื่น ๆ ในกรณีที่ซอฟต์แวร์หรือบริการไม่เป็นไปตามการรับประกันที่กำหนดดังกล่าว คุณสามารถแจ้งให้ Apple ทราบ และ Apple จะคืนเงินตามราคาซื้อที่คุณชำระให้กับ Apple สำหรับซอฟต์แวร์ หากมี ภายใต้ขอบเขตสูงสุดที่กฎหมายอนุญาต Apple จะไม่มีภาระผูกพันในการรับประกันอื่นใดเกี่ยวกับซอฟต์แวร์หรือบริการ และการเรียกร้อง การสูญเสีย ความรับผิด ความเสียหาย ต้นทุน หรือค่าใช้จ่ายอื่นใดอันเนื่องมาจากการไม่ปฏิบัติตามการรับประกันที่กำหนดไว้ดังกล่าว จะเป็นความรับผิดชอบของ Epic แต่เพียงผู้เดียว อย่างไรก็ตาม คุณเข้าใจและยอมรับว่า ตามข้อตกลงฉบับนี้ Epic ได้ปฏิเสธการรับประกันทุกรูปแบบที่เกี่ยวข้องกับซอฟต์แวร์และบริการทั้งหมด ดังนั้นจึงไม่มีการรับประกันที่มีผลบังคับใช้กับซอฟต์แวร์หรือบริการ ยกเว้นตามที่กฎหมายกำหนด 

ระหว่าง Apple กับ Epic นั้น Epic ไม่ใช่ Apple มีหน้าที่รับผิดชอบในการจัดการกับข้อเรียกร้องของคุณหรือบุคคลที่สามใด ๆ ที่เกี่ยวข้องกับซอฟต์แวร์หรือบริการ หรือการครอบครองและ/หรือการใช้ซอฟต์แวร์หรือบริการของคุณ รวมถึงแต่ไม่จำกัดเพียงแต่: (1) ข้อเรียกร้องความรับผิดในผลิตภัณฑ์ (2) ข้อเรียกร้องว่าซอฟต์แวร์หรือบริการไม่เป็นไปตามข้อกำหนดทางกฎหมายหรือข้อกำหนดด้านกฎระเบียบที่บังคับใช้ และ (3) ข้อเรียกร้องที่เกิดขึ้นภายใต้กฎหมายคุ้มครองผู้บริโภคหรือกฎหมายที่คล้ายกัน ในกรณีที่บุคคลที่สามอ้างว่าซอฟต์แวร์หรือบริการ หรือการครอบครองและการใช้ซอฟต์แวร์หรือบริการของคุณละเมิดสิทธิในทรัพย์สินทางปัญญาของบุคคลที่สาม Epic ไม่ใช่ Apple จะเป็นผู้รับผิดชอบแต่เพียงผู้เดียวในการสืบสวน แก้ต่าง ระงับคดีความ และปลดการเรียกร้องการละเมิดทรัพย์สินทางปัญญาดังกล่าวใด ๆ (หากและในขอบเขตที่กำหนดภายใต้ข้อตกลงนี้) 

คุณตกลงว่าข้อตกลงฉบับนี้ไม่ได้เป็นการมอบสิทธิ์หรือการเยียวยาใด ๆ ให้ต่อบุคคลใดก็ตาม นอกเหนือจากคู่สัญญาของข้อตกลงฉบับนี้ เว้นแต่จะมีระบุไว้อย่างชัดแจ้ง โดยไม่คำนึงถึงสิ่งที่กล่าวมาข้างต้น Apple และบริษัทย่อยของ Apple เป็นบุคคลภายนอกผู้รับประโยชน์ของข้อตกลงนี้ และเมื่อคุณยอมรับข้อตกลงนี้ Apple จะมีสิทธิ์ (และจะถือว่ายอมรับสิทธิ์) ในการบังคับใช้ข้อตกลงนี้กับคุณในฐานะบุคคลภายนอกผู้รับประโยชน์ 

หากคุณมีคำถาม ข้อร้องเรียน หรือข้อเรียกร้องใด ๆ จากผู้ใช้ปลายทางที่เกี่ยวข้องกับซอฟต์แวร์ โปรดส่งไปที่ help@fortnite.com 

<EULA.Highlight>ข้อกำหนดการเปิดเผยข้อมูล - ผู้ใช้ปัจจุบันต่อเดือนในสหภาพยุโรป (อัปเดตเมื่อวันที่ 14 กุมภาพันธ์ 2025)</> 

ผู้รับปัจจุบันโดยเฉลี่ยต่อเดือนโดยประมาณในสหภาพยุโรปในช่วงหกเดือนที่ผ่านมาคือ 

22.1 ล้านราย 

ผู้รับปัจจุบันโดยเฉลี่ยต่อเดือนโดยประมาณในสหภาพยุโรปของ Fortnite.com ในช่วงหกเดือนที่ผ่านมาคือ 3.6 ล้านราย 

ผู้ใช้ที่เข้าถึงบริการหรือผลิตภัณฑ์ของ Epic มากกว่าหนึ่งอย่างในเดือนที่ระบุ จะนับเป็นผู้ใช้บริการหรือผลิตภัณฑ์แต่ละอย่าง