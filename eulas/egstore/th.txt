กรุณาอ่านข้อตกลงฉบับนี้โดยละเอียด ข้อตกลงฉบับนี้เป็นเอกสารทางกฎหมายที่อธิบายถึงสิทธิและภาระผูกพันของคุณในส่วนที่เกี่ยวข้องกับการใช้งาน Epic Games Store และซอฟต์แวร์ รวมถึงบริการใด ๆ ที่คุณเข้าถึงหรือซื้อผ่านซอฟต์แวร์ ในการมีการเข้าใช้งาน Epic Games Store เมื่อในการดาวน์โหลดหรือใช้ซอฟต์แวร์นี้ หรือเมื่อคุณได้ระบุว่ายอมรับในข้อตกลงฉบับนี้ จะหมายความว่าคุณตกลงยินยอมเข้าผูกพันตามเงื่อนไขของข้อตกลงฉบับนี้ หากคุณไม่เห็นด้วยหรือไม่สามารถตกลงยอมรับในเงื่อนไขของข้อตกลงฉบับนี้ โปรดอย่าเข้าใช้งาน Epic Games Store หรือดาวน์โหลดหรือใช้ซอฟต์แวร์นี้ 

โดยเฉพาะอย่างยิ่ง เราต้องการเน้นถึงเงื่อนไข นโยบาย และขั้นตอนการดำเนินการที่สําคัญในข้อตกลงนี้ โดยการยอมรับข้อตกลงนี้:

1. คุณยังจะต้องยอมรับนโยบายและเงื่อนไขของ Epic ที่ระบุไว้ด้านล่าง ซึ่งรวมอยู่ในข้อตกลงฉบับนี้อย่างชัดแจ้ง โปรดอ่านให้ละเอียด:

นโยบายความเป็นส่วนตัวของเรา (<a id="url" href="https://www.epicgames.com/privacypolicy" style="EULA.Hyperlink">https://www.epicgames.com/privacypolicy</>) จะอธิบายเกี่ยวกับข้อมูลที่เราเก็บรวบรวมจากคุณและวิธีการที่เราปกป้องข้อมูล 
นโยบายเนื้อหาของแฟนของเรา (<a id="url" href="https://www.epicgames.com/fan-art-policy" style="EULA.Hyperlink">https://www.epicgames.com/fan-art-policy</>) จะอธิบายสิ่งที่คุณสามารถทําได้เกี่ยวกับทรัพย์สินทางปัญญาของ Epic ในเนื้อหาที่คุณสร้างขึ้น 
เงื่อนไขการให้บริการของเรา (<a id="url" href="https://www.epicgames.com/tos" style="EULA.Hyperlink">https://www.epicgames.com/tos</>) จะอธิบายเกี่ยวกับกฎระเบียบสําหรับเว็บไซต์ของเรา 
2. คุณและ Epic ตกลงที่จะระงับข้อพิพาทระหว่างเราด้วยการอนุญาโตตุลาการเฉพาะราย (ไม่ใช่ในศาล) เราเชื่อว่ากระบวนการอนุญาโตตุลาการเพื่อระงับข้อพิพาทที่เป็นทางเลือกนั้น จะสามารถระงับข้อพิพาทใด ๆ ได้อย่างเป็นธรรมและรวดเร็ว และมีประสิทธิภาพมากกว่าการฟ้องร้องดำเนินคดีในศาล ข้อ 12 อธิบายรายละเอียดของกระบวนการ โดยเราจะให้ข้อความนี้อยู่ส่วนหน้า (และเป็นตัวหนา) เนื่องจากมีความสำคัญ:

ข้อตกลงนี้ประกอบไปด้วยภาระผูกพัน การอนุญาโตตุลาการเฉพาะราย และการสละสิทธิ์ในการดำเนินคดีแบบกลุ่ม หากคุณยอมรับข้อตกลงนี้ หมายความว่าคุณและ EPIC ยอมรับว่าการระงับข้อพิพาทบางรายการเป็นการอนุญาโตตุลาการเฉพาะรายที่มีผลผูกพัน และยอมสละซึ่งสิทธิ์ในการส่งเรื่องฟ้องต่อศาลด้วยตนเองหรือเป็นส่วนหนึ่งของการดำเนินการแบบกลุ่ม และ EPIC ตกลงที่จะชำระค่าธรรมเนียมการอนุญาโตตุลาการสำหรับข้อพิพาททั้งหมดในมูลค่าสูงสุดไม่เกิน 10,000 ดอลลาร์ ซึ่งเป็นไปด้วยเจตนาที่บริสุทธิ์ (โปรดดูที่ข้อ 12)

ในการเข้าทำข้อตกลงนี้ คุณต้องเป็นผู้ใหญ่ที่อายุบรรลุนิติภาวะตามกฎหมายของประเทศที่คุณพักอาศัย คุณต้องรับผิดชอบในทางกฎหมายและการเงินสำหรับการดำเนินการทั้งหมดสำหรับการใช้หรือการเข้าถึงซอฟต์แวร์ของเรา รวมถึงการดำเนินการของบุคคลใดก็ตามที่คุณอนุญาตให้เข้าถึงบัญชีของคุณ คุณยืนยันว่าคุณเป็นผู้บรรลุนิติภาวะตามกฎหมาย และคุณเข้าใจและยอมรับข้อตกลงนี้ (รวมถึงเงื่อนไขการระงับข้อพิพาทที่มี) หากคุณอายุไม่ถึงเกณฑ์การบรรลุนิติภาวะตามกฎหมาย บิดามารดาหรือผู้ปกครองตามกฎหมายของคุณต้องให้ความยินยอมต่อข้อตกลงนี้

หากคุณใช้ซอฟต์แวร์หรือบริการของบุคคลที่สาม นโยบายความเป็นส่วนตัวของผู้ออกใบอนุญาตหรือผู้เผยแพร่ที่เกี่ยวข้องอาจจะกำกับควบคุมการใช้งานซอฟต์แวร์หรือบริการดังกล่าวโดยคุณด้วยเช่นกัน เมื่อคุณดาวน์โหลดหรือใช้ซอฟต์แวร์ จะหมายความว่าคุณยังตกลงยอมรับในเงื่อนไขการใช้บริการ และรับรองว่าคุณได้อ่านนโยบายความเป็นส่วนตัวของ Epic แล้ว

คำศัพท์บางคำหรือวลีบางวลีจะมีการจำกัดความให้มีความหมายบางอย่างที่เฉพาะตัวเมื่อใช้ในข้อตกลงฉบับนี้ คำศัพท์และวลีดังกล่าวมีคำจำกัดความระบุไว้ที่ด้านล่างในข้อ 16

<EULA.Header>1. การมอบใบอนุญาต</>

<EULA.Header>1.1 ใบอนุญาตมาตรฐานสําหรับซอฟต์แวร์</>

Epic เป็นผู้ดําเนินงาน Epic Games Store และอาจอนุญาตให้คุณเพิ่มซอฟต์แวร์ลงในไลบรารีของคุณ ไม่ว่าจะโดยการซื้อใบอนุญาตใช้งานซอฟต์แวร์ หรือโดยการเพิ่มซอฟต์แวร์ลงในไลบรารีของคุณโดยไม่มีค่าใช้จ่าย (ทุกครั้งที่คุณเพิ่มซอฟต์แวร์ลงในไลบรารีของคุณจะถือเป็น “<EULA.Highlight>ธุรกรรม</>”)

Epic ขอมอบสิทธิและใบอนุญาตที่มีความเป็นส่วนตัว ไม่ใช่สิทธิ์ขาดเฉพาะ โอนย้ายเปลี่ยนมือไม่ได้ ออกใบอนุญาตช่วงไม่ได้ และมีความจำกัด ให้แก่คุณเพื่อใช้ซอฟต์แวร์และบริการที่เกี่ยวข้องสำหรับการใช้งานส่วนบุคคลที่ไม่ใช่ในเชิงพาณิชย์ ("<EULA.Highlight>ใบอนุญาต</>") ยกเว้นดังที่ระบุไว้ในข้อ 1.2 สิทธิที่ Epic มอบให้คุณภายใต้ใบอนุญาตจะเป็นไปตามเงื่อนไขของข้อตกลงฉบับนี้ และคุณสามารถใช้ใบอนุญาตได้ก็ต่อเมื่อคุณปฏิบัติตามเงื่อนไขทั้งหมดที่มี 

ใบอนุญาต Epic Games Launcher จะมีผลบังคับใช้ ณ วันที่คุณยอมรับข้อตกลงฉบับนี้ สิทธิการใช้งานซอฟต์แวร์อื่นจะมีผลบังคับใช้ในวันที่คุณทําธุรกรรมสําหรับซอฟต์แวร์นั้น ภายใต้ใบอนุญาตนี้ เราได้ออกใบอนุญาตการใช้ซอฟต์แวร์ให้แก่คุณ ไม่ใช่การจำหน่าย ใบอนุญาตไม่ได้มอบกรรมสิทธิ์หรือสิทธิความเป็นเจ้าของใด ๆ ในซอฟต์แวร์ให้แก่คุณ 

ในบางกรณีที่เกิดขึ้นไม่บ่อยนัก หลังจากที่คุณทําธุรกรรมสําหรับซอฟต์แวร์เสร็จสิ้นแล้ว ซอฟต์แวร์อาจถูกนําออกจาก Epic Games Store (เช่น เนื่องจากนักพัฒนาหยุดสนับสนุนเกมออนไลน์) และจะไม่สามารถดาวน์โหลดหรือเข้าถึงจาก Epic Games Store ได้ในอนาคต

<EULA.Header>1.2 ใบอนุญาตนักพัฒนาซอฟต์แวร์</>

ซอฟต์แวร์และบริการบางอย่างอาจอยู่ภายใต้เงื่อนไขใบอนุญาตเพิ่มเติมหรือทางเลือกระหว่างคุณและนักพัฒนา (“<EULA.Highlight>เงื่อนไขที่เฉพาะเจาะจงของซอฟต์แวร์</>”) เงื่อนไขที่เฉพาะเจาะจงของซอฟต์แวร์เป็นข้อกําหนดเพิ่มเติมจากใบอนุญาตที่มอบให้ในข้อตกลงนี้ เว้นแต่ (ก) เงื่อนไขที่เฉพาะเจาะจงของซอฟต์แวร์จะนําเสนอต่อคุณในระหว่างการทําธุรกรรม และ (ข) Epic บ่งชี้ว่าซอฟต์แวร์ได้รับอนุญาตให้ใช้สิทธิเฉพาะภายใต้เงื่อนไขที่เฉพาะเจาะจงของซอฟต์แวร์เท่านั้น ในกรณีที่มีข้อขัดแย้งใด ๆ ระหว่างข้อกําหนดของข้อตกลงฉบับนี้กับข้อกําหนดของเงื่อนไขที่เฉพาะเจาะจงของซอฟต์แวร์เพิ่มเติม ให้ยึดตามข้อกําหนดของข้อตกลงฉบับนี้เป็นหลัก เงื่อนไขที่เฉพาะเจาะจงของซอฟต์แวร์ใด ๆ ที่คุณตกลงยอมรับจะเป็นเพียงระหว่างคุณกับนักพัฒนาเท่านั้น Epic ไม่ใช่คู่สัญญาของเงื่อนไขที่เฉพาะเจาะจงของซอฟต์แวร์ดังกล่าว เว้นแต่ Epic จะเป็นนักพัฒนา

<EULA.Header>2. ข้อกำหนดของใบอนุญาต</>

คุณต้องไม่กระทำการใด ๆ ดังต่อไปนี้ต่อซอฟต์แวร์หรือส่วนใดส่วนหนึ่งของซอฟต์แวร์: (ก) ใช้เพื่อการพาณิชย์หรือเพื่อวัตถุประสงค์ด้านการส่งเสริมการขาย (ข) ใช้บนอุปกรณ์มากกว่าหนึ่งเครื่องพร้อมกัน (ค) คัดลอก ผลิตซ้ำ แสดง ดำเนินการ หรือใช้งานในลักษณะที่ไม่ได้มีการอนุญาตไว้อย่างชัดแจ้งในข้อตกลงฉบับนี้หรือเงื่อนไขที่เฉพาะเจาะจงของซอฟต์แวร์ (ง) ขาย ปล่อยเช่า ให้เช่าซื้อ ออกใบอนุญาต จัดจำหน่าย หรือโอนมอบซอฟต์แวร์ (จ) ทำวิศวกรรมย้อนกลับ สืบหารหัสแหล่งที่มา ปรับเปลี่ยน แก้ไข แปล แยกส่วนประกอบ หรือแยกชิ้นส่วนซอฟต์แวร์ หรือทำงานสร้างสรรค์ต่อเนื่อง จากซอฟต์แวร์ (ฉ) ลบ ปิดการใช้งาน หลบเลี่ยง หรือปรับแก้ประกาศแจ้งกรรมสิทธิ์หรือป้ายใด ๆ หรือเทคโนโลยีรักษาความปลอดภัยที่อยู่ในซอฟต์แวร์ (ช) สร้าง พัฒนา เผยแพร่ หรือใช้โปรแกรมซอฟต์แวร์ใด ๆ ที่ไม่ได้รับอนุญาต เพื่อแสวงหาข้อได้เปรียบในโหมดเกมออนไลน์หรือเกมอื่นใด (ซ) ใช้ซอฟต์แวร์เพื่อละเมิดหรือฝ่าฝืนสิทธิของบุคคลที่สามอื่นใด รวมถึงแต่ไม่จำกัดเพียงแต่ สิทธิในทรัพย์สินทางปัญญา สิทธิในการเผยแพร่ประชาสัมพันธ์ หรือสิทธิความเป็นส่วนตัวใด ๆ (ด) ใช้ ส่งออก หรือส่งออกซ้ำซอฟต์แวร์ ซึ่งเป็นการฝ่าฝืนกฎหมายหรือระเบียบข้อบังคับใด ๆ ที่มี หรือ (ต) ประพฤติตนในลักษณะที่เป็นภัยต่อความบันเทิงในการใช้ซอฟต์แวร์หรือบริการของผู้ใช้คนอื่น ๆ ตามเจตนาของ Epic ทั้งนี้ตามดุลยพินิจแต่เพียงผู้เดียวของ Epic แล้วนั้น จะรวมถึงแต่ไม่จำกัดเพียงแต่การกระทำดังต่อไปนี้ การโกง การล่วงละเมิด การใช้ภาษาที่ก้าวร้าวหรือรุนแรง การทอดทิ้งเกม การทำลายเกม การสร้างสแปม การทำวิศวกรรมสังคม หรือการสแกมหลอกลวง

<EULA.Header>3. ข้อมูลอัปเดตและโปรแกรมแก้ไข</>

Epic อาจส่งโปรแกรมแก้ไข ข้อมูลอัปเดต หรือการอัปเกรดไปที่ซอฟต์แวร์ ซึ่งต้องมีการติดตั้งเพื่อให้คุณสามารถใช้ซอฟต์แวร์หรือบริการได้อย่างต่อเนื่อง Epic อาจจะอัปเดตซอฟต์แวร์จากทางไกลโดยไม่ได้แจ้งให้คุณทราบ และคุณตกลงยินยอมให้ Epic ใช้งานโปรแกรมแก้ไข ข้อมูลอัปเดต หรือการอัปเกรดกับซอฟต์แวร์ Epic อาจแก้ไข ระงับ ยุติ เปลี่ยน ทดแทน หรือจำกัดสิทธิการเข้าถึงของคุณที่มีต่อซอฟต์แวร์หรือบริการได้ทุกเมื่อ คุณรับทราบว่าการใช้งานซอฟต์แวร์หรือบริการโดยคุณนั้น ไม่ได้ก่อให้เกิดผลประโยชน์ เงินตรา หรือประโยชน์ใด ๆ ในทุกแง่มุมหรือคุณลักษณะของซอฟต์แวร์หรือบริการ รวมถึงแต่ไม่จำกัดเพียงแต่ รางวัล ความสำเร็จ ระดับของตัวละครใด ๆ ในเกม คุณยังรับทราบอีกว่า คุณอาจจะไม่สามารถเข้าถึงข้อมูลตัวละคร ความก้าวหน้าในเกม การปรับรูปแบบเกมตามความต้องการ หรือข้อมูลอื่น ๆ ที่เกี่ยวข้องกับการใช้ซอฟต์แวร์หรือบริการโดยคุณ ไม่ว่าเมื่อใดก็ตาม โดยที่ Epic ไม่ต้องแจ้งให้คุณทราบ รวมถึงแต่ไม่จำกัดเพียงแต่ หลังจากที่ Epic ส่งโปรแกรมแก้ไข ข้อมูลอัปเดต หรือการอัปเกรดไปที่ซอฟต์แวร์ Epic ไม่มีภาระผูกพันใด ๆ ในด้านการซ่อมบำรุงหรือสนับสนุนเกี่ยวกับซอฟต์แวร์หรือบริการ 

<EULA.Header>4. การแก้ไขปรับเปลี่ยน</>

Epic อาจอนุญาตให้คุณใช้บริการเพื่อสร้าง พัฒนา อัปโหลด ส่ง ส่งผ่าน หรือให้บริการแก่ Epic และผู้ใช้อื่น ๆ สําหรับการเพิ่มเติม การปรับปรุง การปรับเปลี่ยน หรือเนื้อหาที่สร้างโดยผู้ใช้รายอื่นสําหรับวิดีโอเกมบางเกม (“<EULA.Highlight>การแก้ไขปรับเปลี่ยน</>”) ตามที่นักพัฒนาหรือผู้เผยแพร่วิดีโอเกมดังกล่าว (“<EULA.Highlight>ผู้ถือสิทธิ์</>”) อนุญาต คุณจะต้องปฏิบัติตามเงื่อนไขการให้บริการ ข้อตกลงใบอนุญาตสำหรับผู้ใช้งาน และนโยบายทั้งหมดของบุคคลที่สามที่เกี่ยวข้องกับการแก้ไขปรับเปลี่ยน รวมถึงข้อตกลงหรือนโยบายใด ๆ ที่ผู้ถือสิทธิ์ได้ให้ไว้ สําหรับการแก้ไขปรับเปลี่ยนแต่ละรายการ คุณจะต้องเปิดเผยข้อมูลที่ครบถ้วนและถูกต้องตามคําร้องขอทั้งหมดของ Epic หรือผู้ถือสิทธิ์ เกี่ยวกับการใช้ทรัพย์สินทางปัญญาภายในการแก้ไขปรับเปลี่ยน มาตรการและกระบวนการด้านความปลอดภัยและความเป็นส่วนตัวของข้อมูลของการแก้ไขปรับเปลี่ยน และข้อมูลที่เกี่ยวกับการให้คะแนนเนื้อหา และคุณมีหน้าที่ตรวจสอบให้แน่ใจว่าการแก้ไขปรับเปลี่ยนนั้นมีความสอดคล้องกับบริการและวิดีโอเกมที่เกี่ยวข้อง 

คุณรับรองและรับประกันว่า การแก้ไขปรับเปลี่ยนของคุณจะไม่ (1) ละเมิดกฎหมายที่บังคับใช้ (2) ละเมิดหรือฝ่าฝืนสิทธิ์ของบุคคลที่สาม รวมถึงสิทธิ์ในทรัพย์สินทางปัญญาหรือสิทธิความเป็นส่วนตัว การเผยแพร่ หรือธรรมสิทธิ์ หรือ (3) มีไวรัสหรือรหัสหรือเนื้อหาที่เป็นอันตราย เช่น ซอฟต์แวร์ใด ๆ ที่รบกวน ขัดขวาง สร้างความเสียหาย หรือให้การเข้าถึงอุปกรณ์ เซิร์ฟเวอร์ เครือข่าย หรือทรัพย์สินหรือบริการอื่น ๆ ของบุคคลที่สามโดยไม่ได้รับอนุญาต Epic ขอสงวนสิทธิในการลบการแก้ไขปรับเปลี่ยนใด ๆ ตามดุลยพินิจของบริษัท

Epic จะไม่ขายการแก้ไขปรับเปลึ่ยนของคุณ เว้นแต่คุณจะทําข้อตกลงแยกต่างหากกับ Epic ซึ่งอนุญาตให้ทําเช่นนั้นได้ คุณรับทราบและยอมรับว่า (1) คุณไม่มีสิทธิ์ได้รับค่าตอบแทนใด ๆ จาก Epic สําหรับการแก้ไขปรับเปลี่ยนของคุณ เว้นแต่จะมีระบุไว้อย่างชัดแจ้งในข้อตกลงที่แยกต่างหากกับ Epic (2) Epic ไม่มีภาระผูกพันในการยอมรับ แจกจ่าย หรือจัดให้มีการแก้ไขปรับเปลี่ยนใด ๆ ของคุณ (3) Epic จะมอบที่อยู่อีเมลของคุณให้แก่ผู้ถือสิทธิ์ เพื่อช่วยให้ผู้ถือสิทธิ์สามารถติดต่อคุณได้เกี่ยวกับการแก้ไขปรับเปลี่ยนของคุณ และ (4) Epic อาจส่งต่อข้อเรียกร้องหรือประกาศถึงคุณว่าคุณไม่มีสิทธิ์ที่จําเป็นทั้งหมดในและต่อการแก้ไขปรับเปลี่ยนของคุณ 

ในการส่งการแก้ไขปรับเปลี่ยนให้แก่ Epic เท่ากับว่าคุณมอบใบอนุญาตแบบไม่ผูกขาด ชําระเงินเต็มจํานวน ปลอดค่าลิขสิทธิ์ และเพิกถอนได้ให้แก่ Epic เพื่อใช้ คัดลอก แก้ไข แจกจ่าย แสดงต่อสาธารณะ และแสดงการแก้ไขปรับเปลี่ยนของคุณต่อสาธารณะ เพื่อวัตถุประสงค์ในการให้ผู้ใช้งานสามารถติดตั้งและใช้การแก้ไขปรับเปลี่ยนได้

<EULA.Header>5. คำติชม</>

หากคุณได้แสดงคำติชมใด ๆ ต่อ Epic จะหมายความว่าคุณได้มอบสิทธิที่ไม่ใช่สิทธิ์ขาดเฉพาะ มีการชำระเงินเต็มจำนวน ปราศจากค่าลิขสิทธิ์ เพิกถอนมิได้ คงอยู่ตลอดไป โอนย้ายเปลี่ยนมือได้ และออกใบอนุญาตช่วงได้ ให้แก่ Epic เพื่อใช้ คัดลอก ปรับเปลี่ยน ปรับใช้ เผยแพร่ จัดเตรียมงานสร้างสรรค์ต่อเนื่อง ดำเนินการต่อสาธารณะ จัดแสดงต่อสาธารณะ จัดทำ จัดเตรียม ใช้ จำหน่าย เสนอเพื่อจำหน่าย นำเข้า และแสวงหาประโยชน์จากคำติชมของคุณ เพื่อวัตถุประสงค์ใด ๆ ก็ตาม สำหรับวิธีการและการแสวงหาประโยชน์ทุกรูปแบบในปัจจุบันและอนาคต ไม่ว่าในประเทศใดก็ตาม หากสิทธิดังกล่าวใด ๆ ไม่สามารถออกใบอนุญาตได้ภายใต้กฎหมายที่มีบังคับใช้ (เช่น ธรรมสิทธิ์และสิทธิส่วนบุคคลอื่น ๆ ) คุณต้องสละซึ่งสิทธิและตกลงที่จะไม่ใช้สิทธิดังกล่าวทั้งหมด คุณเข้าใจและตกลงว่า Epic ไม่จำเป็นต้องใช้งานคำติชมใด ๆ ที่คุณมอบให้ คุณตกลงว่าหาก Epic นำคำติชมของคุณไปใช้ Epic จะไม่ต้องให้เครดิตหรือจ่ายค่าตอบแทนให้คุณ คุณรับรองและรับประกันว่า คุณมีสิทธิอย่างเต็มที่ในคำติชมใด ๆ ที่คุณมอบให้แก่ Epic เพื่อมอบสิทธิตามที่อธิบายไว้ข้างต้นให้แก่ Epic และฝ่ายที่ได้รับผลกระทบอื่น ๆ โดยจะรวมถึงแต่ไม่จำกัดเพียงแต่สิทธิในทรัพย์สินทางปัญญาและกรรมสิทธิ์อื่น ๆ หรือสิทธิส่วนบุคคล

<EULA.Header>6. ใบอนุญาตสำหรับความเป็นเจ้าของ/ใบอนุญาตสำหรับบุคคที่สาม</>

ในระหว่างคุณและ Epic Epic และผู้ออกใบอนุญาตของบริษัท เป็นเจ้าของกรรมสิทธิ์ สิทธิความเป็นเจ้าของ และทรัพย์สินทางปัญญาทั้งหมดในซอฟต์แวร์และบริการ Epic, Epic Games, Unreal, Unreal Engine และตราสัญลักษณ์ที่เกี่ยวข้องของบริษัทเหล่านี้ เป็นเครื่องหมายการค้าหรือเครื่องหมายการค้าจดทะเบียนของ Epic และบริษัทในเครือที่สหรัฐอเมริกาและที่อื่น ๆ สิทธิทั้งปวงที่มอบให้คุณภายใต้ข้อตกลงฉบับนี้จะเป็นการมอบโดยใบอนุญาตที่ชัดแจ้งเท่านั้น และไม่ใช่เพื่อการขาย จะต้องไม่มีใบอนุญาตหรือสิทธิอื่น ๆ เกิดขึ้นภายใต้ข้อตกลงนี้ ตามความหมายโดยนัย การถูกตัดบทโดยกฎหมาย หรือข้อกำหนดอื่น ๆ

<EULA.Header>7. การปฏิเสธความรับผิดชอบและข้อจำกัดของการรับผิด</>

<EULA.Header>ซอฟต์แวร์และบริการได้รับการจัดหาให้ใน "ลักษณะที่เป็น" และ "ตามที่มี" "พร้อมทั้งความชำรุดบกพร่อง" และปราศจากการรับประกัน ไม่ว่ารูปแบบใดก็ตาม Epic รวมถึงบริษัทในเครือและผู้ออกใบอนุญาตและผู้ให้บริการ (รวมเรียกว่า "ฝ่ายของ Epic") ขอปฏิเสธการรับรอง การรับประกัน และข้อกำหนดทั้งปวง (ไม่ว่าโดยชัดแจ้งหรือโดยนัย) เกี่ยวกับซอฟต์แวร์และบริการ รวมถึงไม่แต่จำกัดเพียงแต่ในเรื่องที่เกี่ยวกับการไม่ละเมิดสิทธิ อรรถประโยชน์ในเชิงพาณิชย์ ความพร้อมสมบูรณ์หรือความเหมาะสมเพื่อการใช้งานตามวัตถุประสงค์ใด ๆ ก็ตาม (ไม่ว่าฝ่ายของ Epic จะรับทราบหรือไม่หรือมีเหตุผลให้รับทราบถึงวัตถุประสงค์ดังกล่าว) ไม่ว่าจะเกิดขึ้นภายใต้กฎหมาย ด้วยเหตุผลตามธรรมเนียมปฏิบัติ หรือการใช้งานในการค้า หรือในระหว่างการติดต่อเจรจาก็ตาม โดยไม่จำกัดถึงหลักการทั่วไปที่กล่าวถึงก่อนหน้า ฝ่ายของ Epic ไม่รับประกันว่า (1) ซอฟต์แวร์หรือบริการจะทำงานได้อย่างเหมาะสม (2) การทำงานของซอฟต์แวร์หรือบริการจะทำงานได้โดยปราศจากสิ่งรบกวนหรือข้อบกพร่อง ข้อผิดพลาด หรือมัลแวร์ (เช่น ไวร้ส) หรือ (3) ความบกพร่องใด ๆ ในซอฟต์แวร์หรือบริการสามารถหรือจะแก้ไขได้ เนื้อหาในวรรคนี้จะมีผลใช้ในขอบเขตสูงสุดตามที่กฎหมายที่บังคับใช้อนุญาต</>

<EULA.Header>ภายใต้ขอบเขตสูงสุดตามที่กฎหมายที่บังคับใช้อนุญาต ฝ่ายของ Epic จะไม่รับผิดชอบต่อการสูญเสียผลกำไรใด ๆ หรือความเสียหายที่เกิดขึ้นทางอ้อม ไม่ได้ตั้งใจ เป็นผลสืบเนื่อง มีความพิเศษ เป็นไปเพื่อลงโทษ หรือที่เป็นแบบอย่าง อันมีสาเหตุมาจากหรือเกี่ยวเนื่องกับข้อตกลงฉบับนี้ ซอฟต์แวร์ หรือบริการ แม้ว่าฝ่ายของ Epic จะได้รับแจ้งถึงโอกาสความเป็นไปได้ของความเสียหายดังกล่าวแล้วก็ตาม นอกจากนี้ ภายใต้ขอบเขตสูงสุดตามที่กฎหมายที่บังคับใช้อนุญาต ความรับผิดโดยรวมของฝ่ายของ Epic อันมีสาเหตุมาจากหรือเกี่ยวเนื่องกับข้อตกลงฉบับนี้ ซอฟต์แวร์ หรือบริการ จะไม่เกินมูลค่ารวมที่คุณได้ชำระเงิน (หากมี) ให้แก่ Epic สำหรับซอฟต์แวร์หรือบริการเฉพาะรายการที่เกี่ยวข้องกับความรับผิด ในช่วงสิบสอง (12) เดือนก่อนเหตุการณ์ที่ต้องรับผิดชอบดังกล่าว ข้อจำกัดและข้อยกเว้นเกี่ยวกับความเสียหายเหล่านี้จะยังคงมีผลบังคับใช้ แม้ว่าการเยียวยาใด ๆ ก็ตามไม่อาจชดเชยได้อย่างเพียงพอ</>

<EULA.Header>ดังที่ใช้ในข้อยกเว้นของการรับประกันและข้อจำกัดความรับผิดบางอย่างข้างต้น คำว่า "ฝ่ายของ Epic" จะรวมถึงนักพัฒนาซอฟต์แวร์ตามที่คุณได้รับใบอนุญาตภายใต้ข้อตกลงฉบับนี้ เว้นแต่คุณจะได้ตกลงยอมรับเงื่อนไขที่เฉพาะเจาะจงของซอฟต์แวร์สำหรับซอฟต์แวร์หรือบริการดังกล่าว ซึ่งได้รวมถึงการปฏิเสธของนักพัฒนาในเรื่องการรับประกันและข้อจำกัดความรับผิดของนักพัฒนาไว้</>

<EULA.Header>ไม่ว่าเนื้อความก่อนหน้าจะกล่าวถึงอย่างไรก็ตาม บางประเทศ รัฐ จังหวัด หรือเขตอำนาจทางกฎหมายอื่น ๆ จะไม่อนุญาตให้มีข้อยกเว้นเกี่ยวกับการรับประกันหรือข้อจำกัดความรับผิดบางเรื่องตามที่ระบุไว้ข้างต้น ถ้าเป็นเช่นนั้น เงื่อนไขข้างต้นจะไม่มีผลบังคับใช้กับคุณ ในทางกลับกัน สำหรับเขตอำนาจทางกฎหมายดังกล่าว ข้อยกเว้นและข้อจำกัดที่กล่าวถึงก่อนหน้านั้น จะมีผลใช้เฉพาะในขอบเขตตามที่กฎหมายของเขตอำนาจทางกฎหมายดังกล่าวอนุญาต นอกจากนี้ คุณยังอาจมีสิทธิตามกฎหมายเพิ่มเติมในเขตอำนาจทางกฎหมายของคุณ และไม่มีเนื้อหาใดในข้อตกลงฉบับนี้ที่จะริดรอนสิทธิตามกฎหมายที่คุณพึงมีในฐานะผู้บริโภคของซอฟต์แวร์หรือบริการ</>

<EULA.Header>8. การชดเชย</>

คุณตกลงที่จะชดใช้ ชำระค่าใช้จ่ายในการสู้คดี และปกป้องฝ่ายของ Epic และพนักงาน เจ้าหน้าที่ ผู้บริหาร ตัวแทน ผู้รับจ้าง และผู้แทนอื่น ๆ ที่เกี่ยวข้องของ Epic จากการฟ้องร้อง การเรียกร้อง การดำเนินการ ความสูญเสีย ความรับผิด และค่าใช้จ่ายทั้งปวง (รวมถึงค่าธรรมเนียมทนายความ ค่าใช้จ่าย และค่าธรรมเนียมพยานผู้เชี่ยวชาญ) ที่เกิดขึ้นหรือมีส่วนเกี่ยวเนื่องกับ (ก) การฟ้องร้องใด ๆ ที่หากเป็นจริงแล้ว จะถือว่าคุณได้ละเมิดข้อตกลงฉบับนี้หรือมีความประมาทเลินเล่อ (ข) การกระทำหรือการละเว้นไม่กระทำใด ๆ ของคุณในการใช้ซอฟต์แวร์หรือบริการ หรือ (ค) การฟ้องร้องใด ๆ เกี่ยวกับการละเมิดหรือการฝ่าฝืนสิทธิในทรัพย์สินทางปัญญาของบุคคลที่สาม อันเกิดจากการใช้คำติชมของคุณโดย Epic คุณตกลงที่จะชดใช้ค่าใช้จ่ายในการสู้คดีให้แก่ฝ่ายของ Epic ซึ่งได้มีการชำระไปแล้ว รวมถึงการชำระเงินหรือการขาดทุนใด ๆ ที่เกิดขึ้นกับฝ่ายของ Epic ไม่ว่าเป็นไปตามคำพิพากษาของศาลหรือการชำระชดใช้เพื่อระงับคดีความ บนมูลเหตุของเรื่องใดก็ตามที่ครอบคลุมอยู่ในข้อ 8 นี้

หากกฎหมายห้ามคุณเข้ารับภาระผูกพันในการชดใช้ค่าเสียหายข้างต้น คุณจะต้องรับผิดทั้งหมดตามขอบเขตที่กฎหมายอนุญาต สำหรับการฟ้องร้อง การเรียกร้อง การดำเนินการ ความสูญเสีย ความรับผิด และค่าใช้จ่ายทั้งปวง (รวมถึงค่าธรรมเนียมทนายความ ค่าใช้จ่าย และค่าธรรมเนียมพยานผู้เชี่ยวชาญ) ที่เป็นสาระสำคัญของภาระผูกพันในการชดใช้ค่าเสียหายที่กล่าวถึงข้างต้น 

ดังที่ใช้ในข้อกำหนดเรื่องการชดใช้ค่าเสียหายข้างต้น คำว่า "ฝ่ายของ Epic" จะรวมถึงนักพัฒนาซอฟต์แวร์ของบุคคลที่สามตามที่คุณได้รับใบอนุญาตภายใต้ข้อตกลงฉบับนี้ เว้นแต่คุณจะได้ตกลงยอมรับเงื่อนไขที่เฉพาะเจาะจงของซอฟต์แวร์สำหรับซอฟต์แวร์หรือบริการดังกล่าว ซึ่งได้ระบุถึงการชดใช้ค่าเสียหายของนักพัฒนาไว้

<EULA.Header>9. การยุติข้อตกลง</>

ข้อตกลงฉบับนี้จะสิ้นสุดอัตโนมัติโดยไม่ต้องแจ้งให้ทราบ หากคุณไม่ปฏิบัติตามข้อกำหนดและเงื่อนไขใด ๆ ของข้อตกลง โดยจะไม่เป็นการจำกัดซึ่งสิทธิอื่นใดของ Epic คุณสามารถบอกเลิกข้อตกลงฉบับนี้ได้เช่นกันโดยการลบสำเนาทั้งหมดของซอฟต์แวร์ เมื่อข้อตกลงสิ้นสุดไม่ว่าด้วยวิธีใดก็ตาม ใบอนุญาตก็สิ้นสุดลงโดยอัตโนมัติ คุณจะไม่สามารถใช้สิทธิใด ๆ ที่คุณได้รับจากใบอนุญาต และคุณต้องทำลายสำเนาซอฟต์แวร์ทั้งหมดที่คุณครอบครองอยู่ 

<EULA.Header>เว้นแต่จะมีระบุไว้อย่างชัดแจ้งให้เป็นอื่นในที่นี้ หรือตามขอบเขตที่กฎหมายกำหนด การชำระเงินและค่าธรรมเนียมทั้งหมดจะไม่สามารถขอเงินคืนได้ในทุกสถานการณ์ ไม่ว่าข้อตกลงฉบับนี้จะถูกบอกเลิกหรือไม่ก็ตาม</>

เนื้อหาในข้อ 2, 4-13, 15-17 จะยังคงมีผลบังคับใช้ต่อไปแม้ว่าข้อตกลงฉบับนี้จะสิ้นสุดลงแล้วก็ตาม

<EULA.Header>10. การซื้อและการชำระเงิน</>

Epic อาจอนุญาตให้คุณซื้อใบอนุญาตของซอฟต์แวร์และ/หรือบริการได้ด้วยการใช้บัญชี Epic ของคุณ ผ่านทางบริการและ Epic Games Store การโหลดและการใช้ยอดบัญชีคงเหลือของ Epic เพื่อทำการซื้อนั้น จะอยู่ภายใต้การกำกับควบคุมโดยเงื่อนไขการใช้บริการของ Epic รหัสส่งเสริมการขายใด ๆ ที่คุณได้รับเพื่อใช้ซื้อหรือแลกรับใบอนุญาตซอฟต์แวร์และ/หรือบริการ อาจจะอยู่ภายใต้ข้อกำหนดและเงื่อนไขเพิ่มเติมที่เกี่ยวเนื่องกับการส่งเสริมการขาย ข้อเสนอ หรือคูปอง เมื่อคุณมอบบัตรชำระเงิน รหัสส่งเสริมการขาย หรือวิธีการชำระเงินอื่น ๆ ให้แก่ Epic เพื่อทำการซื้อ จะหมายความว่าคุณรับรองต่อ Epic ว่าคุณเป็นผู้ใช้ที่ได้รับอนุญาตของวิธีการชำระเงิน และคุณอนุญาตให้ Epic เรียกเก็บเงินจากวิธีการชำระเงินของคุณสำหรับมูลค่าในการซื้อที่รวมภาษีขาย VAT หรือภาษีอื่น ๆ ไว้แล้ว คุณต้องรับผิดชอบต่อการซื้อทั้งหมดที่ทำรายการผ่านบัญชี Epic ของคุณ

นอกจากนี้ นักพัฒนาอาจช่วยให้คุณสามารถซื้อรายการและบริการดิจิทัลสําหรับใช้งานภายในซอฟต์แวร์ของตนโดยใช้วิธีการชําระเงินที่ Epic ไม่ได้จัดหาให้ผ่านบริการ คุณไม่สามารถดําเนินการชําระเงินหรือธุรกรรมดังกล่าวหรือใช้รายการหรือบริการดิจิทัลดังกล่าวเพื่อวัตถุประสงค์ที่ผิดกฎหมาย การชําระเงินและธุรกรรมดังกล่าวเป็นเพียงระหว่างคุณกับนักพัฒนาตามเงื่อนไขการขายของนักพัฒนา หรือข้อตกลงใบอนุญาตผู้ใช้งานระหว่างคุณกับนักพัฒนา Epic ไม่ใช่คู่สัญญาในการชําระเงินหรือธุรกรรมดังกล่าว

<EULA.Header>11. โปรแกรม Epic Rewards</>

<EULA.Header>11.1        คำอธิบายของโปรแกรม</>

ผู้ใช้ของ Epic Games Store ทุกคนจะได้รับการลงทะเบียนในโปรแกรม Epic Rewards โดยอัตโนมัติ (“โปรแกรม”)  ภายใต้โปรแกรม ผู้ใช้ของ Epic Games Store จะได้รับรางวัลตามการซื้อที่มีสิทธิ์ในร้านค้าโดยใช้บัญชี Epic Games (“บัญชี”) รวมถึงการชําระเงินค่าสมัครสมาชิก  สําหรับการซื้อที่มีสิทธิ์แต่ละครั้ง ร้อยละของจํานวนเงินที่ซื้อ (ไม่รวมภาษีและค่าธรรมเนียมอื่น ๆ (ถ้ามี)) ที่ Epic จะพิจารณาตามดุลยพินิจของบริษัทแต่เพียงผู้เดียว และเปิดเผยต่อผู้ใช้ก่อนการซื้อที่มีสิทธิ์ใด ๆ จะถูกเครดิตไปยังบัญชีของผู้ใช้ (“Epic Rewards”)  โดยสามารถใช้ Epic Rewards สําหรับการซื้อที่มีสิทธิ์ในอนาคตผ่าน Epic Games Store รวมถึงผ่านหน้าร้านและใช้กระบวนการชําระเงินของร้านค้า Epic Game    

ในบางครั้ง Epic อาจเสนอโอกาสในการได้รับ Epic Rewards ในรูปแบบเพิ่มเติม หรือร้อยละของการซื้อที่ผู้ใช้สามารถรับได้ใน Epic Rewards อาจจะเพิ่มขึ้นในระยะเวลาที่จํากัด

การตัดสินใจของ Epic เกี่ยวกับจํานวน Epic Rewards สะสมถือเป็นที่สิ้นสุดและมีผลผูกพัน

Epic Rewards จะไม่สามารถใช้แลกรางวัลได้จนกว่าจะครบสิบสี่ (14) วันหลังจากการซื้อที่มีสิทธิ์

<EULA.Header>11.2        การใช้/การจํากัด/การหมดอายุของ Epic Rewards</>

จะต้องไม่ใช้ Epic Rewards เพื่อซื้อสินค้าบนเว็บไซต์ใด ๆ (กล่าวคือ เว็บไซต์ของบุคคลที่สาม) นอกเหนือจากร้านค้าออนไลน์ของ Epic ที่ยอมรับ Epic Rewards

ยอด Epic Rewards สูงสุดที่ผู้ใช้ของ Epic Games Store อาจมี ณ เวลาใด ๆ คือ 500 ดอลลาร์สหรัฐ (หรือเทียบเท่าในสกุลเงินท้องถิ่นของผู้เข้าร่วม) หรือยอดเงินสูงสุดที่อนุญาตในเขตอํานาจท้องถิ่นของผู้ใช้ หากจํานวนเงินนั้นน้อยกว่า 500 ดอลลาร์สหรัฐ  หากยอด Epic Rewards ของผู้ใช้ที่เกิน 500 ดอลลาร์สหรัฐ หลังจากการซื้อที่มีสิทธิ์ ผู้ใช้จะไม่ได้รับส่วนของ Epic Rewards สําหรับการซื้อ ซึ่งเมื่อเพิ่มลงในยอด Epic Rewards ที่มีอยู่ของผู้ใช้แล้ว จะเกิน 500 ดอลลาร์สหรัฐ  ตัวอย่างเช่น หากผู้ใช้มียอด Epic Rewards อยู่ที่ 495 ดอลลาร์สหรัฐ และผู้ใช้ซื้อสินค้ามูลค่า 100 ดอลลาร์สหรัฐ ที่มีสิทธิ์ได้รับยอด 10 ดอลลาร์สหรัฐ ใน Epic Rewards ผู้ใช้จะได้รับ 5 ดอลลาร์สหรัฐ ใน Epic Rewards คุณสามารถตรวจสอบยอดคงเหลือของ Epic Rewards ได้ทุกเมื่อในบัญชีของคุณ

เว้นแต่มีการเปิดเผยเป็นอย่างอื่นโดยเป็นส่วนหนึ่งของโปรแกรม Epic Rewards ที่ไม่ได้ใช้จะหมดอายุยี่สิบห้า (25) เดือนหลังจากวันที่ได้รับ

เงินในบัญชี Epic ที่ฝากโดยผู้ใช้แยกต่างหากจาก Epic Rewards จะไม่หมดอายุ

Epic Rewards จะมีผลใช้กับระดับรถเข็นตามดุลยพินิจของผู้ใช้ และจะมีผลใช้กับการเริ่มใช้ครั้งแรกก่อน (กล่าวคือ จะมีการใช้ Epic Rewards ที่ได้รับเร็วที่สุดก่อน) ทั้งนี้ ผู้ใช้ไม่จําเป็นต้องใช้ Epic Rewards ก่อนที่จะใช้เงินในบัญชี

Epic Rewards สามารถนําไปใช้ได้ทั้งหมดหรือบางส่วนเพื่อครอบคลุมการซื้อที่มีสิทธิ์ หรือเพียงส่วนหนึ่งของการซื้อที่มีสิทธิ์ หากยอด Epic Rewards ของผู้ใช้ของ Epic Games Store ไม่เพียงพอที่จะครอบคลุมค่าใช้จ่ายของการซื้อที่มีสิทธิ์ ผู้ใช้จะต้องใช้วิธีการชําระเงินอื่นเพื่อให้ครอบคลุมการซื้อ เช่น ยอดเงินในบัญชีที่มีอยู่หรือแหล่งชําระเงินอื่น ๆ

ไม่สามารถทําซ้ํา Epic Rewards ได้

Epic Rewards สามารถใช้ร่วมกับข้อเสนอ คูปอง ส่วนลด และวิธีการชําระเงินอื่น ๆ ได้ เว้นแต่จะระบุไว้เป็นอย่างอื่น

หากผลิตภัณฑ์ที่ซื้อด้วย Epic Rewards ได้รับการคืนเงิน จํานวนเงินที่คืนจะถูกเครดิตกลับไปยังยอด Epic Rewards หาก Epic Rewards เหล่านั้นหมดอายุ ณ เวลาที่คืนเงิน Epic จะสามารถเลือกขยายวันหมดอายุสําหรับ Epic Rewards ได้ตามดุลยพินิจของบริษัท

ผู้ใช้ของ Epic Games Store จะไม่สามารถขอรับเงินคืนจาก Epic Rewards จากการซื้อที่มีสิทธิ์ได้เกินกว่าสิบสี่ (14) วันหลังจากผู้เข้าร่วมได้ทําการซื้อที่มีสิทธิ์

หากผู้ใช้ของ Epic Games Store ปิดบัญชีของตน ยอดคงเหลือของ Epic Rewards จะถูกริบ

Epic Rewards ไม่มีมูลค่าเป็นเงินสด และไม่สามารถโอน ซื้อขาย หรือจ่ายเป็นเงินสดได้

Epic Rewards ไม่มีมูลค่านอกเหนือจากโปรแกรม

หาก Epic ตัดสินใจว่าผู้ใช้ละเมิดข้อตกลงนี้ Epic อาจหักคะแนน Epic Rewards ที่เกี่ยวข้องกับการละเมิดดังกล่าวจากยอด Epic Rewards ของผู้ใช้ และ/หรือยุติบัญชีของผู้ใช้และยกเลิก Epic Rewards ที่สะสมไว้ทั้งหมดของพวกเขา

เพื่อหลีกเลี่ยงข้อสงสัย หาก Epic ยกเลิกบัญชีของผู้ใช้และ/หรือบัญชีของผู้ใช้ถูกระงับชั่วคราวไม่ว่าด้วยเหตุผลใดก็ตาม รวมถึงแต่ไม่จํากัดเพียงการฉ้อโกงหรือการละเมิดข้อตกลงนี้หรือข้อกําหนดหรือนโยบายอื่นใดที่เกี่ยวข้องกับร้านค้าที่ผู้ใช้ยอมรับ ผู้ใช้จะถูกแบนออกจากโปรแกรม จะถูกริบของรางวัล Epic ที่ยังไม่ได้แลก และการซื้อใด ๆ ของผู้ใช้ผ่านการฉ้อโกง ละเมิดข้อตกลงฉบับนี้หรือข้อกําหนดหรือนโยบายอื่นใดที่เกี่ยวข้องกับผลิตภัณฑ์หรือบริการของ Epic จะถูกทําให้เป็นโมฆะ

ผู้ใช้ของ Epic Games Store จะต้องรับผิดชอบต่อภาษีของรัฐบาลกลาง จังหวัด รัฐ และท้องถิ่นทั้งหมด (ถ้ามี) และยอมรับความรับผิดชอบสําหรับผลกระทบทางภาษีใด ๆ ที่อาจเกิดขึ้นจาก Epic Rewards หรือการใช้ที่เกี่ยวข้อง ภาระผูกพันในการยื่นภาษีหรือการชําระภาษีใด ๆ อันเนื่องมาจากอํานาจใด ๆ อันเป็นผลมาจากการได้รับ Epic Rewards ยังคงเป็นความรับผิดชอบของผู้ใช้แต่เพียงผู้เดียว ผู้ใช้แต่ละรายมีหน้าที่รับผิดชอบในการขอคําแนะนําอิสระเกี่ยวกับผลกระทบที่อาจเกิดขึ้นกับสถานการณ์ทางการเงินของตนเอง

<EULA.Header>11.3        ข้อกำหนดทั่วไป</>

โปรแกรมจะไม่สามารถใช้ร่วมกับโปรแกรมอื่น ๆ ที่ Epic นําเสนอได้ เว้นแต่จะระบุไว้เป็นอย่างอื่น เมื่อเข้าร่วมในโปรแกรม ผู้ใช้ของ Epic Games Store (และหากเป็นผู้เยาว์ที่มีสิทธิ์ พ่อแม่หรือผู้ปกครองตามกฎหมาย) ยินยอม (i) ที่จะปลดเปลื้อง ปลดออก ชดใช้ และปกป้อง Epic บริษัทแม่ บริษัทย่อย บริษัทในเครือ ผู้ค้าปลีก และหน่วยงานด้านการโฆษณาและการส่งเสริมการขาย และเจ้าหน้าที่ ผู้อำนวยการ ผู้ถือหุ้น พนักงาน และตัวแทนที่เกี่ยวข้องทั้งหมด (เรียกรวมกันว่า “ผู้ปลอดความรับผิด”) จากความรับผิดหรือความเสียหายใดๆ ที่อาจเกิดขึ้นจากการเข้าร่วมในโปรแกรมหรือจากการยอมรับ การใช้ การใช้ในทางที่ผิด หรือการครอบครอง Epic Reward หรือผลิตภัณฑ์ใดๆ ที่ได้รับจากโปรแกรมนี้ กฎหมายและระเบียบข้อบังคับของรัฐบาลกลาง รัฐ และท้องถิ่นที่บังคับใช้ทั้งหมดมีผลบังคับใช้

ผู้ปลอดความรับผิดจะไม่รับผิดชอบต่อรางวัล Epic คําขอรางวัล รางวัล ประโยชน์ อีเมลหรือการสื่อสารอื่น ๆ ทุกรูปแบบที่ล่าช้า สูญหาย ไม่สมบูรณ์ ถูกเลื่อนเวลา ไม่ถูกต้อง ถูกทำให้สับสน ยังไม่ได้ส่งมอบ หรือถูกส่งผิด หรือสําหรับข้อผิดพลาดหรือปัญหาอื่นใดที่เกี่ยวข้องกับหรือสืบเนื่องจากโปรแกรม ไม่ว่าจะเป็นการพิมพ์ ทางการพิมพ์ ทางเทคนิค คอมพิวเตอร์ เครือข่าย โดยมนุษย์ ทางกล อิเล็กทรอนิกส์หรืออื่น ๆ รวมถึงแต่ไม่จำกัดเพียงข้อจํากัด ข้อผิดพลาดหรือปัญหาที่อาจเกิดขึ้นเกี่ยวกับการจัดการโปรแกรม การจัดทำข้อมูลตารางของ Epic Rewards หรือในเอกสารใด ๆ ที่เกี่ยวข้องกับโปรแกรม บุคคลที่ถูกพบว่ายุ่งเกี่ยวหรือใช้แง่มุมใด ๆ ของโปรแกรมนี้ในทางที่ผิด ซึ่งกระทําการในลักษณะที่สร้างความแตกแยกหรือไม่ยุติธรรม หรือผู้ที่ไม่ปฏิบัติตามเงื่อนไขเหล่านี้ตามที่ Epic พิจารณาแต่เพียงผู้เดียวแล้ว จะถูกตัดสิทธิ์และ Epic Rewards ทั้งหมดของพวกเขาจะถูกยกเลิก ผู้ปลอดความรับผิดจะไม่รับผิดชอบต่อการบาดเจ็บหรือความเสียหายต่อคอมพิวเตอร์หรืออุปกรณ์อื่นใดของผู้ใช้หรือของบุคคลอื่นที่เกี่ยวข้องกับหรือเป็นผลมาจากการเข้าร่วมในโปรแกรมนี้หรือการดาวน์โหลดเนื้อหาจากหรือการใช้งาน Epic Games Store

Epic ขอสงวนสิทธิ์ในการแก้ไข ระงับ หรือยกเลิกโปรแกรมนี้ได้ตลอดเวลา การเปลี่ยนแปลงใด ๆ ที่ Epic ทําจะมีผลภายใน 90 วันหลังจาก Epic แจ้งให้ผู้ใช้ทราบ ซึ่งอาจส่งทางอีเมลหรือผ่านหน้าการจัดการบัญชีใน Epic Games Store ภายใต้ประวัติ EULA การเข้าร่วมโปรแกรมของผู้ใช้หลังจากการแจ้งดังกล่าวจะถือว่ายอมรับการเปลี่ยนแปลงดังกล่าว คุณควรตรวจสอบ EULA ของ Epic Games Store เป็นระยะ ๆ เพื่อให้แน่ใจว่ามีความคุ้นเคยกับเวอร์ชันล่าสุด Epic จะตอบคําถามหรือแก้ไขข้อพิพาททั้งหมดเกี่ยวกับโปรแกรม รวมถึงแต่ไม่จํากัดเพียงแต่คำถามหรือข้อพิพาทที่เกี่ยวข้องกับการได้รับสิทธิ์ การเข้าร่วม การฉ้อฉล และการใช้ในทางที่ผิด

<EULA.Header>12. กฎหมายที่มีผลบังคับใช้และเขตอำนาจศาล</>

คุณตกลงว่าข้อตกลงฉบับนี้จะถือว่าได้ทำขึ้นและดำเนินการในรัฐนอร์ทแคโรไลนา สหรัฐอเมริกา และข้อพิพาทใด ๆ จะต้องได้รับการระงับตามกฎหมายของรัฐนอร์ทแคโรไลนา โดยไม่รวมถึงบทบัญญัติทางกฎหมายที่เกี่ยวข้องกับตัวเลือกกฎหมาย และบทบัญญัติทางกฎหมายของสหรัฐอเมริกา การดำเนินการหรือการฟ้องร้องใด ๆ ที่มีจุดประสงค์เพื่อบังคับใช้เงื่อนไขของข้อตกลงฉบับนี้ หรือเพื่อพิจารณาวินิจฉัยข้อพิพาทใด ๆ ต้องนำเรื่องฟ้องต่อศาลสูงของเวคเคาน์ตี รัฐนอร์ทแคโรไลนา หรือศาลแขวงของสหรัฐอเมริกาประจำแขวงตะวันออกของรัฐนอร์ทแคโรไลนา คุณตกลงยอมรับในเขตอำนาจทางกฎหมายที่มีอำนาจและสถานที่พิจารณาคดีของศาลเหล่านี้ คุณสละซึ่งสิทธิใด ๆ เกี่ยวกับความไม่เหมาะสมของศาลและสิทธิใด ๆ ในการไต่สวนด้วยคณะลูกขุน อนุสัญญาว่าด้วยสัญญาขายผลิตภัณฑ์ระหว่างประเทศจะไม่มีผลบังคับใช้ กฎหมายหรือระเบียบข้อบังคับใดๆ ที่กำหนดว่าเนื้อหาของสัญญาจะต้องถูกวิเคราะห์ตีความเทียบกับฉบับร่าง จะไม่มีผลบังคับใช้กับข้อตกลงฉบับนี้

<EULA.Header>13. การอนุญาโตตุลาการเฉพาะรายที่มีผลผูกพัน การสละสิทธิในการดำเนินคดีแบบกลุ่ม</>

โปรดอ่านหัวข้อนี้อย่างละเอียด ข้อกำหนดนี้จะกระทบต่อสิทธิ์ของคุณ รวมถึงสิทธิ์ในการยื่นฟ้องคดีความในศาล ในการอนุญาโตตุลาการจะไม่มีผู้พิพากษาหรือคณะลูกขุน และขั้นตอนการไต่สวนและสิทธิในการยื่นอุทธรณ์จะมีข้อจำกัดมากกว่าในศาล

ปัญหาส่วนใหญ่จะแก้ไขได้อย่างรวดเร็วและเป็นไปอย่างราบรื่นด้วยการติดต่อฝ่ายสนับสนุนลูกค้าของ Epic ได้ที่ <a id="url" href="https://www.epicgames.com/customer-service" style="EULA.Hyperlink">https://www.epicgames.com/customer-service</> แต่เราเข้าใจว่าบางครั้งข้อพิพาทก็ไม่อาจแก้ไขได้ง่าย ๆ โดยฝ่ายสนับสนุนลูกค้า เนื้อหาในส่วนนี้จะอธิบายว่าคุณและ Epic ได้ตกลงกันอย่างไรสำหรับการระงับข้อพิพาทดังกล่าว รวมถึง (หากเกี่ยวข้อง) การอนุญาโตตุลาการเฉพาะรายที่มีผลผูกพัน 

การอนุญาโตตุลาการคือกระบวนการระงับข้อพิพาทที่อนุญาตให้เราแก้ไขปัญหาได้โดยไม่ต้องนำเรื่องขึ้นสู่ศาลอย่างเป็นทางการ ข้อพิพาทใด ๆ ก็ตามระหว่างคุณและ Epic จะถูกยื่นต่ออนุญาโตตุลาการที่เป็นกลาง (ไม่ใช่ผู้พิพากษาหรือคณะลูกขุน) เพื่อการแก้ปัญหาที่เป็นธรรมและรวดเร็ว การอนุญาโตตุลาการคือวิธีการที่มีประสิทธิภาพมากกว่าสำหรับคุณและ Epic

<EULA.Header>13.1 การระงับข้อพิพาทอย่างไม่เป็นทางการ</>

หากคุณมีปัญหาที่ฝ่ายสนับสนุนลูกค้าของเราไม่อาจแก้ไขได้ ก่อนเริ่มกระบวนการอนุญาโตตุลาการ คุณและ Epic ตกลงที่จะพยายามแก้ไขข้อพิพาทอย่างไม่เป็นทางการ เพื่อช่วยให้เราทราบแนวทางแก้ปัญหาและค่าใช้จ่ายในการควบคุมสำหรับทั้งสองฝ่าย คุณและ Epic ตกลงที่จะใช้ความพยายามด้วยเจตนาที่ดีในการเจรจาต่อรองข้อพิพาทใดๆ ระหว่างเรา เป็นเวลาอย่างน้อย 30 วัน (“<EULA.Highlight>การระงับข้อพิพาทอย่างไม่เป็นทางการ</>”) การเจรจาต่อรองที่ไม่เป็นทางการเหล่านี้จะเริ่มขึ้น ณ วันที่คุณหรือ Epic ได้รับหนังสือแจ้งเกี่ยวกับข้อพิพาทตามข้อตกลงนี้ 

คุณต้องส่งหนังสือแจ้งเกี่ยวกับข้อพิพาทถึงฝ่ายกฎหมายของ Epic Games, Inc. จ่าหน้าถึง: NOTICE OF DISPUTE, Box 254, 2474 Walnut Street, Cary, North Carolina, 27518, U.S.A. โดยระบุชื่อของคุณ ชื่อบัญชีที่คุณใช้ ที่อยู่ วิธีการติดต่อคุณ ปัญหาที่คุณมี และสิ่งที่คุณต้องการให้ Epic ทำ หาก Epic มีข้อพิพาทกับคุณ Epic จะส่งหนังสือแจ้งเกี่ยวกับข้อพิพาทไปยังที่อยู่อีเมลที่คุณลงทะเบียนไว้ และที่อยู่เพื่อการออกบิลใด ๆ ที่คุณแจ้งไว้กับเรา หนังสือแจ้งข้อพิพาทที่ส่งโดยฝ่ายใดฝ่ายหนึ่งจะต้องมีชื่อของผู้ส่ง ที่อยู่ และข้อมูลติดต่ออื่น ๆ คำอธิบายเกี่ยวกับข้อพิพาท (รวมถึงชื่อบัญชีที่เกี่ยวข้อง) และวิธีแก้ปัญหาข้อพิพาทที่ต้องการ จะต้องพิจารณาอายุความที่เกี่ยวข้องทั้งหมด โดยเริ่มนับวันที่หนึ่งตั้งแต่วันที่ที่ฝ่ายใดฝ่ายหนึ่งส่งหนังสือแจ้งข้อพิพาทที่เป็นไปตามข้อกำหนดไปยังอีกฝ่ายหนึ่ง คุณหรือ Epic ไม่สามารถดำเนินการอนุญาโตตุลาการได้โดยที่ไม่ได้ส่งหนังสือแจ้งข้อพิพาทที่เป็นไปตามข้อกำหนดก่อน และดำเนินระงับข้อพิพาทให้เสร็จสิ้นตามระยะเวลาการระงับข้อพิพาทอย่างไม่เป็นทางการ ในกรณีที่มีความขัดแย้งในเรื่องการส่งหนังสือแจ้งข้อพิพาทที่เป็นไปตามข้อกำหนดหรือมีการยื่นอนุญาโตตุลาการโดยไม่ได้ดำเนินการระงับข้อพิพาทอย่างไม่เป็นทางการ ฝ่ายที่ได้รับความเดือดร้อนจากการไม่ปฏิบัติตามข้อกำหนดนี้สามารถขอการเยียวยาจากศาลของรัฐในเวคเคาน์ตี รัฐนอร์ทแคโรไลนา หากอยู่ในเขตอำนาจศาลของรัฐบาลกลาง หรือศาลแขวงของสหรัฐอเมริกาในเขตตะวันออกของนอร์ทแคโรไลนา เพื่อสั่งการไม่ให้อนุญาโตตุลาการดำเนินการจนกว่าจะเสร็จสิ้นการระงับข้อพิพาทอย่างไม่เป็นทางการ และสั่งให้ฝ่ายที่ไม่ปฏิบัติตามกระบวนการการระงับข้อพิพาทอย่างไม่เป็นทางการคืนเงินให้อีกฝ่ายสำหรับค่าธรรมเนียมและค่าใช้จ่ายในการอนุญาโตตุลาการที่เกิดขึ้น Epic และคุณได้ให้ความยินยอมต่อเขตอำนาจศาลของศาลดังกล่าวเพื่อวัตถุประสงค์นี้

หากคุณพำนักอยู่ในสหภาพยุโรป (“EU”) คุณอาจจะมีสิทธิยื่นเรื่องร้องเรียนของคุณต่อคณะกรรมาธิการยุโรปผ่านทาง<a id="url" href="https://ec.europa.eu/consumers/odr/main/index.cfm?event=main.home2.show" style="EULA.Hyperlink">แพลตฟอร์มการระงับข้อพิพาทออนไลน์ (ODR)</> ODR จะช่วยให้ผู้บริโภคใน EU สามารถระงับข้อพิพาทที่เกี่ยวข้องกับการซื้อผลิตภัณฑ์และบริการออนไลน์ได้โดยไม่ต้องไปศาล 

หากไม่สามารถระงับข้อพิพาทได้ด้วยการระงับข้อพิพาทอย่างไม่เป็นทางการ หรือศาลคดีมโนสาเร่ (ด้านล่าง) คุณหรือ Epic อาจเริ่มดำเนินการอนุญาโตตุลาการได้ตามข้อตกลงนี้ 

<EULA.Header>13.2 ศาลคดีมโนสาเร่</>

แทนที่จะใช้การระงับข้อพิพาทที่ไม่เป็นทางการ คุณและ Epic ตกลงกันว่าคุณสามารถฟ้องร้องเราได้ที่ศาลคดีมโนสาเร่ในท้องที่ที่คุณเลือก ตามถิ่นพำนักหรือในเวคเคาน์ตี รัฐนอร์ทแคโรไลนา (หากคุณมีคุณสมบัติตามข้อกำหนดของศาลคดีมโนสาเร่) ก่อนที่จะฟ้องร้องต่อศาลคดีมโนสาเร่ เราหวังว่าคุณจะลองใช้การระงับข้อพิพาทที่ไม่เป็นทางการก่อน แต่ไม่ได้บังคับ

<EULA.Header>13.3 การอนุญาโตตุลาการเฉพาะรายที่มีผลผูกพัน</>

การดำเนินการของการอนุญาโตตุลาการในส่วนนี้จะเป็นการดำเนินการเฉพาะรายเท่านั้น

คุณและ Epic ตกลงว่าข้อพิพาทจะได้รับการระงับโดยการอนุญาโตตุลาการเฉพาะรายที่มีผลผูกพัน ซึ่งดําเนินการโดยการอนุญาโตตุลาการและการไกล่เกลี่ยแห่งชาติ (“<EULA.Highlight>NAM</>”) <a id="url" href="https://namadr.com" style="EULA.Hyperlink">https://namadr.com</> ตามกฎและกระบวนการระงับข้อพิพาทที่ครอบคลุมของ NAM ที่มีผลใช้บังคับ ณ เวลาที่เกิดข้อพิพาท (“กฎ”) ตามที่มีการแก้ไขโดยข้อตกลงฉบับนี้ ข้อตกลงฉบับนี้จะส่งผลกระทบต่อการค้าระหว่างรัฐ และการบังคับใช้ข้อนี้จะอยู่ภายใต้สาระสำคัญและระเบียบการภายใต้กฎหมายอนุญาโตตุลาการของรัฐบาลกลางสหรัฐ (“<EULA.Highlight>FAA</>”), 9 U.S.C. § 1 et seq. และกฎหมายอนุญาโตตุลาการของรัฐบาลกลาง 

ซึ่งหมายความว่าคุณและ Epic ตกลงยอมรับในกระบวนการระงับข้อพิพาทที่ต้องยื่นเรื่องข้อพิพาทใด ๆ ต่ออนุญาโตตุลาการที่เป็นกลาง (ไม่ใช่ผู้พิพากษาหรือคณะลูกขุน) เพื่อให้ทำการตัดสินชี้ขาดข้อพิพาท NAM ใช้ผู้เชี่ยวชาญที่มีประสบการณ์เป็นผู้อนุญาโตตุลาการข้อพิพาท ซึ่งจะช่วยให้คุณและ Epic สามารถระงับข้อพิพาทได้อย่างเป็นธรรม แต่ก็รวดเร็วและมีประสิทธิผลมากกว่าการไปศาล อนุญาโตตุลาการอาจตัดสินให้มีการเยียวยาแบบเดียวกันกับคุณเป็นรายบุคคลเหมือนกับที่ศาลอาจสั่ง แต่เฉพาะภายในขอบเขตที่เพียงพอต่อการฟ้องร้องของคุณเฉพาะราย

การตัดสินชี้ขาดของอนุญาโตตุลาการจะถือเป็นที่สิ้นสุด ยกเว้นบางกรณีที่ต้องมีการตรวจสอบโดยศาลภายใต้กฎหมายการอนุญาโตตุลาการของรัฐบาลกลางสหรัฐ และสามารถบังคับใช้ได้เหมือนกับคำสั่งหรือคำพิพากษาอื่นใดของศาล 

<EULA.Header>13.3.1 ข้อพิพาทที่เราตกลงให้มีการอนุญาโตตุลาการ:</>

คุณและ Epic ตกลงที่จะยื่นข้อพิพาททั้งหมดที่มีระหว่างคุณและ Epic ต่อการอนุญาโตตุลาการเฉพาะรายที่มีผลผูกพัน "<EULA.Highlight>ข้อพิพาท</>" หมายถึงข้อพิพาท ข้อเรียกร้อง หรือความขัดแย้งใดๆ (ยกเว้นตามที่ละเว้นไว้เป็นการเฉพาะด้านล่าง) ระหว่างคุณและ Epic ที่เกี่ยวข้องกับการใช้หรือการพยายามใช้บริการหรือซอฟต์แวร์ของร้านค้า Epic Game หรือซอฟต์แวร์หรือบริการที่เกี่ยวข้องกับข้อตกลงนี้ ซึ่งรวมถึงและไม่จำกัดเพียงความถูกต้องเหมาะสม ความสามารถในการบังคับใช้ หรือขอบเขตของเนื้อหาในหัวข้อการอนุญาโตตุลาการเฉพาะรายที่มีผลผูกพันนี้ 

คุณและ Epic ตกลงที่จะใช้การอนุญาโตตุลาการสำหรับข้อพิพาททั้งหมด ไม่ว่าข้อพิพาทนั้นจะเป็นไปตามสัญญา ข้อกฎหมาย ระเบียบข้อบังคับ กฤษฎีกา การละเมิด (รวมถึงการฉ้อโกง การแถลงข้อความเป็นเท็จ การชักจูงด้วยการฉ้อฉล หรือความประมาทเลินเล่อ) หรือทฤษฎีทางกฎหมายหรือหลักความยุติธรรมอื่นใด 

เนื้อหาในหัวข้อการระงับข้อพิพาทอย่างไม่เป็นทางการและการอนุญาโตตุลาการ ไม่ได้มีผลใช้กับ (1) การดำเนินการเฉพาะรายในศาลคดีมโนสาเร่ (2) การปฏิบัติตามการบังคับใช้กฎหมายผ่านหน่วยงานราชการ หากกฎหมายอนุญาต (3) การร้องเรียนหรือการเยียวยาภายใต้ระเบียบข้อบังคับว่าด้วยการคุ้มครองข้อมูลทั่วไปของ EU (4) การดำเนินการเพื่อบังคับหรือสนับสนุนการตัดสินของการอนุญาโตตุลาการก่อนหน้า (5) สิทธิของ Epic ในการขอคำสั่งห้ามเพื่อบรรเทาความเสียหายต่อคุณในศาลตามกฎหมาย เพื่อปกป้องสถานภาพปัจจุบันในขณะที่ดำเนินการอนุญาโตตุลาการอยู่ (6) การฟ้องร้องถึงการละเมิดลิขสิทธิ์ การสร้าง การเผยแพร่ หรือการส่งเสริมให้เกิดการฉ้อโกง และการละเมิดทรัพย์สินทางปัญญา และ (7) ความสามารถในการบังคับใช้ข้อกำหนดเกี่ยวกับการสละสิทธิในการดำเนินคดีแบบกลุ่มด้านล่าง 

คุณและ Epic ตกลงว่า การพิจารณาว่าต้องนำข้อพิพาทภายใต้ข้อตกลงนี้เข้าสู่การอนุญาโตตุลาการหรือไม่นั้น จะเป็นหน้าที่ของอนุญาโตตุลาการ ไม่ใช่ศาล

<EULA.Header>13.3.2 ขั้นตอนการอนุญาโตตุลาการ:</>

คุณและ Epic สามารถเริ่มต้นการอนุญาโตตุลาการข้อพิพาทใด ๆ ที่ไม่ได้รับการแก้ไขโดยการระงับข้อพิพาทอย่างไม่เป็นทางการได้โดยการยื่น "คำขอใช้การอนุญาโตตุลาการ" ต่อ NAM ตามกฎ คำแนะนำในการยื่นคำขอใช้การอนุญาโตตุลาการต่อ NAM จะอยู่บนเว็บไซต์ของ NAM หรือส่งอีเมลถึง NAM ที่ <a id="url" href=" commercial@namadr.com " style="EULA.Hyperlink"> commercial@namadr.com </>  คุณต้องส่งสำเนาคำขอใช้การอนุญาโตตุลาการให้กับฝ่ายกฎหมายของ Epic Games, Inc. จ่าหน้าถึง: ARBITRATION OF DISPUTE, Box 254, 2474 Walnut Street, Cary, North Carolina, 27518, U.S.A. และ Epic จะส่งคำขอใช้การอนุญาโตตุลาการไปยังที่อยู่อีเมลที่คุณลงทะเบียนไว้และที่อยู่ในการออกบิลใด ๆ ที่คุณแจ้งไว้กับเรา 

การอนุญาโตตุลาการจะดำเนินการโดยอนุญาโตตุลาการเพียงคนเดียว คุณและ Epic ตกลงว่าการอนุญาโตตุลาการจะดำเนินการในภาษาอังกฤษ และอนุญาโตตุลาการจะมีภาระผูกพันตามข้อตกลงนี้

หากการพิจารณาข้อพิพาทจำเป็นต้องมีบุคคลปรากฏตัวด้วย การพิจารณาดังกล่าวจะดำเนินการในเวคเคาน์ตี รัฐนอร์ทแคโรไลนา หรือตามถิ่นพำนักของคุณ ตามที่คุณเลือก

อนุญาโตตุลาการ (ไม่ใช่ผู้พิพากษาหรือคณะลูกขุน) จะเป็นผู้ระงับข้อพิพาท เว้นแต่คุณและ Epic จะตกลงกันไว้เป็นอื่น การตัดสินใจหรือการชี้ขาดใด ๆ จะมีออกคำแถลงที่เป็นลายลักษณ์อักษรเพื่อระบุถึงการตัดสินชี้ขาดของการฟ้องร้องแต่ละคดีความ และมูลเหตุของการชี้ขาด รวมถึงสิ่งที่ค้นพบในเชิงข้อเท็จจริงและกฎหมายที่สำคัญและบทสรุปของอนุญาโตตุลาการ 

อนุญาโตตุลาการอาจตัดสินชี้ขาดหรือสั่งให้มีการเยียวยาที่ยุติธรรมได้ตามที่คุณหรือ Epic ร้องขอ เพื่อให้สอดคล้องกับหนึ่งในคำฟ้องเฉพาะรายของเรา (ซึ่งการพิจารณาของอนุญาโตตุลาการจะรองรับด้วยหลักฐานน่าเชื่อถือที่เกี่ยวข้อง) ตามขอบเขตสูงสุดที่กฎหมายที่ใช้บังคับอนุญาต อนุญาโตตุลาการจะไม่ออกคำสั่งคุ้มครองต่อ Epic เกี่ยวกับตัวบุคคลใด ๆ นอกเหนือจากคุณ

การตัดสินหรือการชี้ขาดใดๆ อาจบังคับใช้ได้ในลักษณะของการพิพากษาสุดท้ายโดยศาลที่มีอำนาจในทางกฎหมาย หรืออาจมีการยื่นเรื่องต่อศาลเพื่อการยอมรับในเชิงตุลาการสำหรับการตัดสินชี้ขาดใดๆ และคำสั่งบังคับใช้ 

<EULA.Header>13.3.3 ค่าธรรมเนียมและสถานที่สำหรับการอนุญาโตตุลาการ:</>

หากคุณเป็นผู้เริ่มขอใช้การอนุญาโตตุลาการ คุณต้องชำระค่าธรรมเนียมการยื่นเรื่องต่อ NAM ตามที่กำหนดสำหรับการอนุญาโตตุลาการของผู้บริโภค 

ในบางสถานการณ์ Epic จะช่วยคุณชำระค่าธรรมเนียมเพื่อ (หวังว่า) จะทำให้เราบรรลุวิธีแก้ปัญหาได้อย่างรวดเร็วและเป็นธรรม:

หากข้อพิพาทมีมูลค่า $10,000 หรือน้อยกว่า Epic จะชำระค่าใช้จ่ายในการยื่นเรื่องทั้งหมดให้กับ NAM รวมถึงค่าธรรมเนียมที่คุณต้องชำระ 

หากกรณีของคุณไม่เข้าข่ายเกณฑ์ข้างต้น แต่คุณแสดงให้เห็นว่าค่าใช้จ่ายในการยื่นอนุญาโตตุลาการสูงกว่าเมื่อเทียบกับค่าใช้จ่ายในการฟ้องร้องดำเนินคดี Epic จะชำระค่าใช้จ่ายสำหรับการยื่นเรื่อง ของคุณเท่าที่อนุญาโตตุลาการพิจารณาแล้วว่าจำเป็นต่อการป้องกันไม่ให้การอนุญาโตตุลาการเป็นเรื่องต้องห้ามอันเนื่องมาจากค่าใช้จ่าย (เมื่อเทียบกับค่าใช้จ่ายในการฟ้องร้องดำเนินคดี)
เพื่อวัตถุประสงค์ในการคำนวณความเสียหายภายใต้ย่อหน้านี้ การเรียกร้องที่คล้ายกันที่ดำเนินการโดยหลายฝ่าย ที่ปรึกษาหรือกลุ่มคณะเดียวกันที่เป็นตัวแทนของผู้เรียกร้องจะถูกรวมเข้าด้วยกัน หรือกล่าวอีกนัยหนึ่งก็คือ หากที่ปรึกษาหรือกลุ่มคณะเดียวกันเป็นตัวแทนของคนยี่สิบคนที่เรียกร้องคนละ 1,000 ดอลลาร์ จะ ถือว่าตรงตามวัตถุประสงค์ของข้อนี้ซึ่งจะเป็นการเรียกร้องที่จำนวน 20,000 ดอลลาร์
แม้ว่า Epic จะชนะการอนุญาโตตุลาการ และกฎหมายที่บังคับใช้หรือกฎ อนุญาตให้ Epic บังคับให้คุณชำระค่าธรรมเนียมเกี่ยวกับ NAM ในส่วนของเรา เราจะไม่ดำเนินการดังกล่าว 

ความช่วยเหลือในเรื่องของค่าธรรมเนียมที่เสนอให้ข้างต้นนั้น จะขึ้นอยู่กับว่าคุณมี "เจตนาที่บริสุทธิ์" หรือไม่ ในการยื่นเรื่องเพื่อขอใช้การอนุญาโตตุลาการ หากอนุญาโตตุลาการพบว่าคุณยื่นเรื่องเพื่อขอใช้การอนุญาโตตุลาการต่อ Epic ด้วยวัตถุประสงค์ที่ไม่เหมาะสม ไม่สลักสำคัญ หรือปราศจากการตรวจสอบข้อเท็จจริงหรือกฎหมายที่เกี่ยวข้องอย่างเพียงพอก่อนการยื่นเรื่อง การชำระค่าธรรมเนียมทั้งหมดจะเป็นไปตามกฎ

ค่าใช้จ่ายในการยื่นเรื่องที่ Epic ตกลงที่จะจ่ายภายใต้ข้อนี้ ไม่รวมถึงค่าธรรมเนียมทนายความของคุณ และค่าใช้จ่ายและค่าธรรมเนียมดังกล่าวจะไม่ได้รวมอยู่ด้วยในตอนพิจารณาว่าจะระงับข้อพิพาทด้วยมูลค่าเท่าไหร่ 

<EULA.Highlight>Epic จะไม่เรียกร้องค่าธรรมเนียมทนายความหรือค่าใช้จ่ายจากคุณสำหรับการอนุญาโตตุลาการใด ๆ แม้ว่ากฎหมายหรือกฎจะให้สิทธิเราในการเรียกร้องก็ตาม</> หากคุณเลือกให้ทนายความเป็นตัวแทนของคุณ คุณจะต้องชำระค่าทนายความหรือค่าใช้จ่ายของคุณเอง เว้นแต่กฎหมายที่มีผลบังคับใช้จะกำหนดไว้เป็นอื่น 

<EULA.Header>13.3.4 การยื่นเรื่องแบบกลุ่ม</>

หากมีการแจ้งข้อพิพาทตั้งแต่ 25 คนขึ้นไปที่มีการเรียกร้องที่คล้ายกันและมีที่ปรึกษารายเดียวกันหรือประสานงานกันจะถือเป็น "<EULA.Highlight>การดำเนินคดีแบบกลุ่ม</>" และจะถือเป็นการยื่นฟ้องแบบกลุ่มหรือการยื่นฟ้องหลายคดีตามกฎ หากและภายใต้ขอบเขต การดำเนินคดีแบบกลุ่มจะได้รับการยื่นต่ออนุญาโตตุลาการตามที่กำหนดไว้ในข้อตกลงนี้ Epic หรือคุณสามารถแนะนำอีกฝ่ายเกี่ยวกับความเชื่อของตนหรือของคุณว่าคดีต่าง ๆ เป็นการดำเนินการแบบกลุ่ม และข้อพิพาทในเรื่องคดีหรือหลายคดีได้ตรงตามคำจำกัดความของ "การดำเนินคดีแบบกลุ่ม" ในสัญญาจะได้รับการตัดสินโดยผู้ให้บริการอนุญาโตตุลาการในฐานะเรื่องทางปกครอง <EULA.Highlight>ข้อเรียกร้องสำหรับการอนุญาโตตุลาการในการดำเนินคดีแบบกลุ่มจะต้องยื่นต่อผู้ให้บริการอนุญาโตตุลาการตามที่ได้รับอนุญาตในกระบวนการพิจารณาย่อยตามที่กำหนดไว้ด้านล่างเท่านั้น</> Epic จะจ่ายเฉพาะค่าธรรมเนียมการอนุญาโตตุลาการในส่วนของตัวเองสำหรับการดำเนินคดีแบบกลุ่มที่ยื่นในการอนุญาโตตุลาการ ผู้เรียกร้องจะต้องรับผิดชอบในส่วนค่าธรรมเนียมของตนเอง <EULA.Highlight>กฎข้อจำกัดที่ใช้บังคับจะมีการเรียกเก็บเงินสำหรับการเรียกร้องที่ยืนยันในการดำเนินคดีแบบกลุ่ม นับจากเวลาที่ฝ่ายได้รับหนังสือแจ้งข้อพิพาทที่เป็นไปตามข้อกำหนด จนกระทั่งการดำเนินคดีแบบกลุ่มจะถูกยื่นต่ออนุญาโตตุลาการหรือในศาล ภายใต้เงื่อนไขของข้อตกลงนี้ ตามที่ระบุไว้ด้านล่าง</>

เมื่อที่ปรึกษาในการดำเนินคดีแบบกลุ่มได้ให้คำแนะนำแก่ Epic ถึงการแจ้งข้อพิพาททั้งหมดหรือส่วนใหญ่ที่ระบุในกรณีเหล่านั้น ที่ปรึกษาสำหรับคู่กรณีทุกฝ่ายจะต้องหารือด้วยความสุจริตใจเกี่ยวกับจำนวนคดีที่ควรดำเนินการในอนุญาโตตุลาการในฐานะ "การพิจารณาย่อย" เพื่อให้แต่ละฝ่ายมีโอกาสที่สมเหตุผลในการอธิบายถึงความถูกต้องของข้อโต้แย้งของตน หากที่ปรึกษาสำหรับคู่กรณีไม่เห็นด้วยกับจำนวนการพิจารณาย่อย ผู้ให้บริการอนุญาโตตุลาการจะต้องเลือกจำนวนเลขคู่ให้เป็นเรื่องการบริหาร (หรือโดยตามดุลยพินิจของผู้ให้บริการอนุญาโตตุลาการ ตามกระบวนการอนุญาโตตุลาการ) ปัจจัยที่ผู้ให้บริการอนุญาโตตุลาการอาจพิจารณาในการตัดสินใจว่าจะทำการพิจารณาคดีย่อยจำนวนเท่าใดจะขึ้นอยู่กับความซับซ้อนของข้อพิพาทและความแตกต่างในข้อเท็จจริงหรือกฎหมายที่บังคับใช้ในหลายกรณี หากมีการกำหนดจำนวนการพิจารณาย่อยแล้ว ตามข้อตกลงหรือโดยผู้ให้บริการอนุญาโตตุลาการ แต่ละฝ่ายจะต้องเลือกครึ่งหนึ่งของจำนวนนั้นจากบรรดาผู้เรียกร้องที่ได้จัดทำการแจ้งข้อพิพาทที่เป็นไปตามข้อกำหนด และเฉพาะกรณีที่เลือกเท่านั้นที่สามารถยื่นต่อผู้ให้บริการอนุญาโตตุลาการได้ การยื่นฟ้องคดีอื่น ๆ จะไม่สามารถดำเนินการได้จนกว่าการพิจารณาย่อยเหล่านั้นจะสิ้นสุดลง และ Epic Games อาจไม่จำเป็นต้องจ่ายค่าธรรมเนียมที่เกี่ยวข้องกับข้อเรียกร้องอนุญาโตตุลาการ นอกเหนือจากที่ได้รับอนุญาตให้ยื่นในฐานะการพิจารณาย่อย คู่สัญญาทุกฝ่ายรับทราบว่าการระงับข้อพิพาทในการดำเนินคดีแบบกลุ่มที่ไม่ได้ถูกเลือกให้ดำเนินการพิจารณาย่อยจะเกิดความล่าช้าเนื่องจากกระบวนการนี้

เว้นแต่ทั้งสองฝ่ายจะตกลงเป็นอย่างอื่น การพิจารณาย่อยแต่ละรายการควรจะแต่งตั้งอนุญาโตตุลาการคนละราย

เฉพาะการพิจารณาย่อยเท่านั้นที่จะดำเนินการในชั้นอนุญาโตตุลาการ เมื่อการพิจารณาย่อยทั้งหมดสิ้นสุดลง (หรือ
เร็วกว่านั้นหากที่ปรึกษาของผู้เรียกร้องและ Epic เห็นด้วย) คู่สัญญาทุกฝ่ายจะต้องปฏิบัติตามข้อตกลงการไกล่เกลี่ยเดียวสำหรับการดำเนินคดีแบบกลุ่มที่เหลือทั้งหมด โดยที่แต่ละฝ่ายจะจ่ายเงินครึ่งหนึ่งของจำนวนเงินที่เกี่ยวข้องกับค่าธรรมเนียมการไกล่เกลี่ย Epic และที่ปรึกษาของผู้เรียกร้องจะต้องตกลงกับคนกลางภายใน 30 วันหลังจากสิ้นสุดการพิจารณาย่อยครั้งสุดท้าย หากที่ปรึกษาของ Epic และผู้เรียกร้องไม่สามารถตกลงกันในเรื่องตัวกลางได้ ภายใน 30 วัน ผู้ให้บริการอนุญาโตตุลาการจะแต่งตั้งผู้ไกล่เกลี่ยตามอำนาจการการบริหาร Epic และที่ปรึกษาของผู้เรียกร้องจะให้ความร่วมมือกันเพื่อวัตถุประสงค์ของการตรวจสอบให้แน่ใจว่าการไกล่เกลี่ยจะได้รับการกำหนดเวลาอย่างรวดเร็วที่สุดเท่าที่จะเป็นไปได้หลังจากที่ผู้ไกล่เกลี่ยได้รับการแต่งตั้ง

หากการไกล่เกลี่ยไม่ได้ก่อให้เกิดข้อยุติในทั่วโลก ข้อกำหนดอนุญาโตตุลาการนี้จะไม่มีผลบังคับใช้กับข้อพิพาทที่อยู่ภายใต้การดำเนินคดีแบบกลุ่มที่มีการแจ้งข้อโต้แย้งที่ปฏิบัติตามข้อกำหนดซึ่งอีกฝ่ายได้รับ แต่ไม่ได้รับการแก้ไขในการพิจารณาย่อยอีกต่อไป ทั้งนี้ สามารถยื่นข้อพิพาทดังกล่าวได้เฉพาะในศาลในเวคเคาน์ตี รัฐนอร์ทแคโรไลนา หรือหากเป็นเขตอำนาจศาลของรัฐบาลกลาง จะต้องยื่นในศาลแขวงสหรัฐอเมริกาประจำเขตตะวันออกของรัฐนอร์ทแคโรไลนาเท่านั้น  และคุณยินยอมเป็นส่วนหนึ่งของข้อตกลงในการดำเนินคดีดังกล่าวในศาลเหล่านี้โดยเฉพาะ ย่อหน้านี้จะไม่ถูกตีความว่าเป็นการห้ามไม่ให้คุณหรือ Epic ถอนการดำเนินคดีจากรัฐไปยังศาลของรัฐบาลกลางหากอนุญาตให้ถอนได้ภายใต้กฎหมายที่ใช้บังคับ ภายใต้ขอบเขตที่คุณยืนยันข้อเรียกร้องเดียวกันกับบุคคลอื่นและมีตัวแทนที่ปรึกษาคนเดียวกันหรือร่วมกัน ตกลงที่จะสละสิทธิ์การคัดค้านใด ๆ ที่ผู้เข้าร่วมของตัวแทนดังกล่าวทั้งหมดไม่สามารถทำได้ หากข้อพิพาทที่สามารถอนุญาโตตุลาการได้ก่อนหน้านี้ถูกนำขึ้นสู่ศาล ผู้เรียกร้องอาจขอให้ดำเนินการแบบกลุ่ม แต่ต้องอยู่ภายใต้ขอบเขตสูงสุดที่กฎหมายที่ใช้บังคับอนุญาต การเรียกร้องแบบกลุ่มอาจจะประกอบด้วยผู้เรียกร้องเพียงรายเดียวในการดำเนินคดีแบบกลุ่มที่จัดทำหนังสือแจ้งข้อพิพาทที่เป็นไปตามข้อกำหนด ฝ่ายใดฝ่ายหนึ่งอาจจะรับรองการดำเนินการแบบกลุ่มในขั้นตอนใด ๆ ของการดำเนินคดีและบนพื้นฐานที่สามารถทำได้ ศาลประจำรัฐเวคเคาน์ตี รัฐนอร์ทแคโรไลนา หรือศาลของรัฐบาลกลางที่มีอำนาจ ศาลแขวงของรัฐในเขตตะวันออกของนอร์ทแคโรไลนา จะมีอำนาจในการบังคับใช้กระบวนการพิจารณาย่อยนี้และอาจจะไม่อนุญาตให้มีการฟ้องร้องหรือการเรียกร้องอนุญาโตตุลาการที่ไม่ได้ทำตามขั้นตอน คุณให้ความยินยอมต่อเขตอำนาจศาลของศาลดังกล่าวเพื่อวัตถุประสงค์นี้

<EULA.Header>13.3.5 การแจ้งให้ทราบและการยื่นคำร้อง</>

หากข้อพิพาทต้องเข้าสู่กระบวนการอนุญาโตตุลาการ คุณหรือ Epic ต้องเริ่มการอนุญาโตตุลาการของข้อพิพาทภายในสอง (2) ปี นับจากเมื่อเกิดข้อพิพาทขึ้นครั้งแรก หากกฎหมายที่มีกำหนดให้คุณต้องยื่นเรื่องข้อพิพาทเร็วกว่าสองปีหลังจากเกิดข้อพิพาทขึ้นครั้งแรก คุณต้องเริ่มการอนุญาโตตุลาการในช่วงเวลาที่เร็วขึ้น Epic ขอแนะนำให้คุณแจ้งให้เราทราบเกี่ยวกับข้อพิพาทโดยเร็วที่สุดเท่าที่จะเป็นไปได้ เพื่อให้เราสามารถดำเนินการแก้ไขได้ การไม่ได้แจ้งให้ทราบในเวลาที่เหมาะสมอาจเป็นอุปสรรคต่อการอ้างสิทธิ์ทั้งหมด

<EULA.Header>13.3.6 การมีผลบังคับใช้ต่อเนื่อง</>

หัวข้อกระบวนการระงับข้อพิพาทที่ระบุในที่นี้จะยังคงมีผลบังคับใช้ แม้ว่าข้อตกลงนี้หรือบริการที่ Epic จัดหาให้กับคุณจะยุติลงแล้วก็ตาม

<EULA.Header>13.3.7 การเปลี่ยนแปลงกระบวนการอนุญาโตตุลาการในอนาคต</>

ถึงแม้ว่า Epic อาจมีการแก้ไขข้อตกลงนี้ได้ตามดุลยพินิจของบริษัท แต่ Epic ไม่มีสิทธิ์ที่จะเปลี่ยนแปลงเงื่อนไขของการอนุญาโตตุลาการหรือกฎที่ระบุในที่นี้สำหรับข้อพิพาทใด ๆ หลังจากที่เกิดข้อพิพาท หากการเปลี่ยนแปลงดังกล่าวจะส่งผลให้ผู้เรียกร้องเกิดความเสียเปรียบในกระบวนการอนุญาโตตุลาการ แต่ไม่ว่าการเปลี่ยนแปลงขั้นตอนดังกล่าวจะเป็นประโยชน์ต่อผู้เรียกร้องน้อยลงหรือไม่จะเป็นประเด็นที่จะต้องตัดสินโดยอนุญาโตตุลาการ และหากผู้เรียกร้องหลายรายได้ดำเนินคดีแบบกลุ่ม การบังคับใช้เงื่อนไขที่แก้ไขกับการดำเนินคดีแบบกลุ่มจะได้รับการตัดสินโดยผู้ให้บริการอนุญาโตตุลาการตามกระบวนการเป็นสำคัญ

<EULA.Header>13.4 การสละสิทธิ์ในการดำเนินคดีแบบกลุ่ม</>

ภายใต้ขอบเขตสูงสุดที่กฎหมายที่มีผลบังคับใช้อนุญาต สำหรับกรณีใดๆ ที่ไม่อยู่ภายใต้ข้อกำหนดของการอนุญาโตตุลาการ (ยกเว้นภายใต้ขอบเขตที่จำกัดตามที่ได้ระบุไว้ข้างต้นสำหรับการดำเนินคดีแบบกลุ่ม) คุณและ Epic ตกลงที่จะนำข้อพิพาท การเรียกร้อง หรือข้อโต้แย้งระหว่างคุณกับ Epic ที่เกี่ยวข้องกับผลิตภัณฑ์ Epic หรือผลิตภัณฑ์ Epic โดยทั่วไป การใช้งานของคุณหรือการพยายามใช้ผลิตภัณฑ์ Epic หรือข้อตกลงนี้เข้าสู่การพิจารณาเป็นรายบุคคลเท่านั้น และจะไม่:

พยายามที่จะนำ เข้าร่วม หรือมีส่วนร่วมในการดำเนินการแบบกลุ่มหรือแบบตัวแทน การอนุญาโตตุลาการแบบกลุ่มหรือพร้อมกัน หรือการดำเนินการอื่นใดที่บุคคลหรือนิติบุคคลอื่นทำหน้าที่ในฐานะตัวแทน (เช่น การดำเนินการทั่วไปของทนายความส่วนตัว) หรือ

รวมหรือผสานการดำเนินการของแต่ละบุคคล หรืออนุญาตให้บุคคลอื่นดำเนินการเช่นนั้นโดยไม่ได้รับความยินยอมอย่างชัดแจ้งจากทุกฝ่าย 

<EULA.Header>13.5 การแยกจากกันได้</>

หากพบว่าข้อกำหนดใด ๆ หรือทั้งหมดของนี้ตกเป็นโมฆะ บังคับใช้ไม่ได้ หรือผิดกฎหมาย คุณและ Epic ตกลงว่าข้อกำหนดจะแยกออกจากกันได้ และส่วนที่เหลือของข้อตกลงนี้จะยังคงมีผลบังคับใช้และสามารถวิเคราะห์ตีความการอนุญาโตตุลาการเฉพาะรายที่มีผลผูกพัน หากข้อกำหนดที่แยกออกจากข้ออื่น ๆ ไม่ได้รวมเข้าอยู่ด้วย โดยมีหนึ่งข้อยกเว้น นั่นก็คือ หากพบว่าการข้อห้ามในการอนุญาโตตุลาการแบบกลุ่มตกเป็นโมฆะ บังคับใช้ไม่ได้ หรือผิดกฎหมาย คุณและ Epic ตกลงว่าการสละสิทธิ์นี้จะแยกออกจากกันไม่ได้ และทั้งข้อ 13 ยกเว้นข้อ 13.4 จะตกเป็นโมฆะและบังคับใช้ไม่ได้ และข้อพิพาทใด ๆ จะได้รับการแก้ปัญหาในศาล ตามข้อกำหนดในเรื่องสถานที่และตัวเลือกที่ระบุไว้ในข้อตกลงนี้ ไม่ว่าในกรณีใดก็ตาม จะไม่มีการอนุญาโตตุลาการที่ดำเนินการแบบกลุ่ม หากยังไม่ได้รับความยินยอมที่ชัดแจ้งจาก Epic

<EULA.Header>14. สาระสำคัญที่เกี่ยวข้องกับรัฐบาลสหรัฐอเมริกา</>

ซอฟต์แวร์นี้เป็น “วัตถุในเชิงพาณิชย์” (ตามคำจำกัดความใน 48 C.F.R. §2.101) ซึ่งประกอบไปด้วย “ซอฟต์แวร์คอมพิวเตอร์ในเชิงพาณิชย์” และ “เอกสารกำกับซอฟต์แวร์คอมพิวเตอร์ในเชิงพาณิชย์” (ดังที่ใช้ใน 48 C.F.R. §12.212 หรือ 48 C.F.R. §227.7202 ตามความเกี่ยวข้อง) ซอฟต์แวร์ได้รับการออกใบอนุญาตให้แก่รัฐบาลของสหรัฐอเมริกาและผู้ใช้ในลักษณะที่เป็นวัตถุในเชิงพาณิชย์เท่านั้น และจะมีเฉพาะสิทธิเหมือนกับที่มอบให้แก่ผู้รับใบอนุญาตภายใต้ข้อตกลงฉบับนี้ 

คุณรับรองและรับประกันต่อ Epic ว่าคุณไม่ได้มีถิ่นพำนักอยู่ในประเทศที่อยู่ภายใต้มาตรการห้ามส่งสินค้าของรัฐบาลสหรัฐอเมริกา หรือประเทศที่รัฐบาลสหรัฐอเมริกากำหนดให้เป็นประเทศที่ "สนับสนุนการก่อการร้าย" และคุณไม่ได้อยู่ในบัญชีรายชื่อบุคคลต้องห้ามหรือจำกัดใด ๆ ของรัฐบาลสหรัฐอเมริกา

<EULA.Header>15. การแก้ไขเปลี่ยนแปลงข้อตกลงฉบับนี้</>

<EULA.Header>Epic อาจออกข้อตกลงฉบับที่มีการแก้ไขเปลี่ยนแปลงได้ทุกเมื่อตามดุลยพินิจของบริษัท โดยการประกาศข้อตกลงฉบับที่มีการแก้ไขเปลี่ยนแปลงไว้บนเว็บไซต์ของบริษัท หรืออาจมอบสิทธิการเข้าถึงในทางดิจิทัลให้แก่คุณเพื่อเข้าดูข้อตกลงฉบับที่มีการแก้ไขเปลี่ยนแปลงผ่านทางซอฟต์แวร์หรือช่องทางอื่น ๆ หากคุณไม่ยอมรับการแก้ไขเปลี่ยนแปลงใด ๆ ของข้อตกลงฉบับนี้ คุณสามารถบอกเลิกข้อตกลงฉบับนี้ได้ตามรายละเอียดในข้อ 9 ก่อนที่ข้อตกลงฉบับที่มีการแก้ไขเปลี่ยนแปลงจะมีผลบังคับใช้ ซึ่งเมื่อถึงเวลานั้น คุณต้องยุติการใช้ซอฟต์แวร์ เมื่อคุณใช้ซอฟต์แวร์หลังจากข้อตกลงฉบับที่มีการแก้ไขเปลี่ยนแปลงมีผลบังคับใช้ หรือหากคุณระบุถึงการยอมรับในข้อตกลงฉบับที่มีการแก้ไขเปลี่ยนแปลง จะหมายความว่าคุณยินยอมเข้าผูกพันตามเงื่อนไขของข้อตกลงฉบับที่มีการแก้ไขเปลี่ยนแปลง </>

<EULA.Header>16. ห้ามโอนมอบสิทธิ</>

หากยังไม่ได้รับความยินยอมที่เป็นลายลักษณ์อักษรจาก Epic คุณจะต้องไม่มอบหมาย โอนมอบ เรียกเก็บเงิน หรือทำสัญญาช่วงสำหรับสิทธิหรือภาระผูกพันใด ๆ หรือทั้งหมดของคุณภายใต้ข้อตกลงฉบับนี้ และการพยายามกระทำการใด ๆ ที่ปราศจากความยินยอม จะถือว่าไร้ผลทางกฎหมายและตกเป็นโมฆะ หากข้อจำกัดในการถ่ายโอนซอฟต์แวร์ในข้อตกลงฉบับนี้ไม่สามารถบังคับใช้ได้ภายใต้กฎหมายในประเทศของคุณ ข้อตกลงฉบับนี้จะมีผลผูกพันกับผู้รับโอนใด ๆ ของซอฟต์แวร์ Epic อาจจะมอบหมาย ถ่ายโอน เรียกเก็บเงิน หรือทำสัญญาช่วงสำหรับสิทธิหรือภาระผูกพันใด ๆ หรือทั้งหมดของบริษัทภายใต้ข้อตกลงฉบับนี้ได้ทุกเมื่อ 

<EULA.Header>17. คำจำกัดความ</>

ดังที่ใช้ในข้อตกลงฉบับนี้ คำศัพท์ที่ทำตัวหนาด้านล่างจะมีความหมายดังต่อไปนี้:

“<EULA.Highlight>Epic</>” หมายถึง Epic Games, Inc. บริษัทที่ก่อตั้งในรัฐแมรีแลนด์ โดยมีสำนักงานจดทะเบียนตั้งอยู่ที่ Box 254, 2474 Walnut Street, Cary, North Carolina, 27518, U.S.A.

“<EULA.Highlight>นักพัฒนา</>” หมายถึง บุคคลที่เสนอซอฟต์แวร์เพื่อขายผ่านทาง Epic Games Store

“<EULA.Highlight>Epic Games Launcher</>” คือแอปพลิเคชันที่เป็นกรรมสิทธิ์ที่เรียกว่า Epic Games Launcher

“<EULA.Highlight>Epic Games Store</>” หมายถึงร้านค้าออนไลน์ที่รู้จักกันในชื่อ Epic Games Store และ Epic Games Launcher

“<EULA.Highlight>คำติชม</>” หมายถึงคำติชมหรือคำแนะนำใด ๆ ที่คุณมอบให้แก่ Epic เกี่ยวกับซอฟต์แวร์ บริการ หรือผลิตภัณฑ์และบริการของ Epic

“<EULA.Highlight>เงื่อนไขที่เฉพาะเจาะจงของซอฟต์แวร์</>” หมายถึงเงื่อนไขการอนุญาตให้ใช้สิทธิเพิ่มเติมหรือทางเลือกระหว่างคุณและนักพัฒนาที่เฉพาะเจาะจงกับซอฟต์แวร์หรือบริการนั้นๆ 

“<EULA.Highlight>บริการ</>” หมายถึงบริการใด ๆ ก็ตามที่คุณใช้ได้จาก Epic หรือบริษัทในเครือผ่านซอฟต์แวร์ รวมถึงบริการในการซื้อ ดาวน์โหลด หรือใช้วีดีโอเกม หรือซอฟต์แวร์หรือบริการอื่น ๆ

“<EULA.Highlight>ซอฟต์แวร์</>” หมายถึง (i) Epic Games Launcher และ (ii) วิดีโอเกมหรือซอฟต์แวร์อื่น ๆ ที่สามารถดาวน์โหลดหรือใช้งานผ่านEpic Games Store คำว่า "ซอฟต์แวร์" ยังรวมถึงโปรแกรมแก้ไข ข้อมูลอัปเดต และการอัปเกรดของซอฟต์แวร์ดังกล่าว และเนื้อหาและเอกสารกำกับที่เกี่ยวข้องทั้งหมดที่มาพร้อมกับหรือมีไว้สำหรับซอฟต์แวร์ นอกจากนี้ยังรวมถึงแต่ไม่จำกัดเพียงแต่ รหัสซอฟต์แวร์ทั้งหมด ชื่อ ธีม วัตถุ ตัวละคร ชื่อ บทสนทนา วลีติดปาก สถานที่ เรื่องราว งานศิลปะ ภาพเคลื่อนไหว แนวคิด เสียง การสร้างเทคนิคพิเศษทางภาพและเสียง วิธีการปฏิบัติการ และส่วนประกอบดนตรี ซึ่งเกี่ยวข้องกับซอฟต์แวร์ดังกล่าว และสำเนาใด ๆ ของทุกสิ่งที่กล่าวถึงก่อนหน้า 

<EULA.Header>18. เบ็ดเตล็ด</>

สามารถดูข้อมูลเกี่ยวกับหลักปฏิบัติในการกลั่นกรองเนื้อหาของเราได้ที่<a id="url" href="https://safety.epicgames.com/" style="EULA.Hyperlink">ศูนย์ความปลอดภัยและการรักษาความปลอดภัย</>ของเรา

Epic Games Store จะแนะนำผลิตภัณฑ์สำหรับคุณเพื่อช่วยเพิ่มประสบการณ์การใช้บริการของคุณ

เมื่อ Epic นำเสนอผลิตภัณฑ์ตามอัลกอริทึม การดำเนินการนี้จะขึ้นอยู่กับตัวแปรสำคัญจำนวนหนึ่ง ซึ่งรวมถึงการมีปฏิสัมพันธ์โดยรวมระหว่างของผู้ใช้และบริการ (เช่น การดู การค้นหา และตัวกรองที่ใช้) ข้อมูลเกี่ยวกับผู้ใช้แต่ละราย (เช่น การตั้งค่าอายุและภาษา) และข้อมูลเกี่ยวกับตัวผลิตภัณฑ์ (เช่น วันที่วางจำหน่ายของผลิตภัณฑ์ ไม่ว่าจะเป็นรายการที่ต้องชำระเงินหรือฟรี คะแนน และจำนวนการดาวน์โหลด)

ตัวอย่างอื่นๆ ของคุณลักษณะอัลกอริธึมของเรารวมไปถึงข้อมูลอย่างเช่น "ผู้เล่นอันดับสูงสุด" "มาแรง" และ "ได้รับความนิยมสูงสุด"

ข้อตกลงฉบับนี้ เมื่อใช้ร่วมกับเงื่อนไขการใช้บริการ นโยบายความเป็นส่วนตัว และเงื่อนไขที่เฉพาะเจาะจงเกี่ยวกับซอฟต์แวร์ หรือเงื่อนไขเพิ่มเติมอื่น ๆ ที่คุณอาจได้ตกลงยอมรับไว้กับ Epic จะก่อให้เกิดข้อตกลงเบ็ดเสร็จระหว่างคุณและ Epic เกี่ยวกับสาระสำคัญต่าง ๆ ที่ครอบคลุมอยู่ในข้อตกลงฉบับนี้ การสื่อสาร การเสนอ และการรับรองอื่น ๆ ทั้งหมดที่เกี่ยวข้องกับสาระสำคัญที่ครอบคลุมอยู่ในข้อตกลงฉบับนี้จะถูกยกเว้น 

ข้อตกลงฉบับนี้ทำขึ้นเป็นฉบับแรกในภาษาอังกฤษ ฉบับแปลใด ๆ ก็ตามของข้อตกลงฉบับนี้จะมีไว้เพื่อการอ้างอิงเท่านั้น คุณยอมสละซึ่งสิทธิใด ๆ ที่คุณพึงมีภายใต้กฎหมายของประเทศของคุณ สำหรับการจัดทำหรือการวิเคราะห์ตีความข้อตกลงฉบับนี้ในภาษาของประเทศอื่น

ข้อตกลงฉบับนี้ได้อธิบายถึงสิทธิตามกฎหมายบางอย่างไว้ คุณยังอาจมีสิทธิอื่น ๆ ภายใต้กฎหมายของเขตอำนาจทางกฎหมายของคุณ ข้อตกลงฉบับนี้ไม่ได้เปลี่ยนแปลงสิทธิใด ๆ ของคุณภายใต้กฎหมายของเขตอำนาจทางกฎหมายของคุณ หากกฎหมายของเขตอำนาจทางกฎหมายของคุณไม่อนุญาตให้กระทำได้ ข้อจำกัดและข้อยกเว้นเกี่ยวกับการรับประกันและการรับรองในข้อตกลงฉบับนี้ อาจจะบังคับใช้กับคุณไม่ได้ เนื่องจากเขตอำนาจทางกฎหมายของคุณไม่อนุญาตในสถานการณ์บางอย่างของคุณ ในกรณีที่ข้อกำหนดบางข้อของข้อตกลงฉบับนี้ถูกศาลหรือบัลลังก์ตุลาการที่มีอำนาจตัดสินว่าไม่สามารถบังคับใช้ได้ ข้อกำหนดดังกล่าวจะบังคับใช้ได้เฉพาะตามขอบเขตสูงสุดที่เป็นไปได้ตามที่กฎหมายกำหนด และเงื่อนไขส่วนที่เหลือของข้อตกลงฉบับนี้จะยังคงมีผลบังคับใช้ได้อย่างเต็มที่ต่อไป

การกระทำใด ๆ โดย Epic เพื่อใช้สิทธิ หรือการไม่ใช้ หรือความล่าช้าในการใช้สิทธิใด ๆ ที่มีภายใต้ข้อตกลงฉบับนี้ตามกฎหมายหรือหลักยุติธรรม จะไม่ถือว่าเป็นการสละซึ่งสิทธิหรือการเยียวยาอื่นใดที่พึงมีในสัญญา ตามกฎหมายหรือหลักยุติธรรม

คุณตกลงว่าข้อตกลงฉบับนี้ไม่ได้เป็นการมอบสิทธิหรือการเยียวยาใด ๆ ให้ต่อบุคคลใดก็ตาม นอกเหนือจากคู่สัญญาของข้อตกลงฉบับนี้ เว้นแต่จะมีระบุไว้อย่างชัดแจ้ง

ภาระผูกพันของ Epic จะเป็นไปตามกฎหมายและกระบวนการทางกฎหมายที่มี และ Epic จะต้องปฏิบัติตามการบังคับใช้กฎหมาย หรือคำขอหรือข้อกำหนดตามระเบียบข้อบังคับ แม้ว่าจะขัดกับเงื่อนไขในข้อตกลงฉบับนี้ก็ตาม