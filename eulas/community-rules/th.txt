<EULA.Highlight>อัปเดต 12 กันยายน 2024</>

<EULA.Header>EPIC GAMES - กฎชุมชน</>

เราต้องการให้ Epic Games เป็นสภาพแวดล้อมที่ปลอดภัยและสนุกสนานสำหรับคุณในการเล่นเกม หรือใช้เวลาร่วมกับเพื่อนฝูง เราต้องอาศัยความร่วมมือจากคุณเพื่อรักษาสภาพแวดล้อมให้เป็นเช่นนี้ต่อไป

เงื่อนไขการให้บริการของ Epic และข้อตกลงอื่นๆ ประกอบด้วยกฎที่มีผลบังคับใช้ เมื่อคุณใช้บริการของ Epic ดังนั้นคุณอาจคุ้นเคยกับบางกฎในที่นี้ แต่เนื่องจาก Epic ได้ส่งมอบการมีปฏิสัมพันธ์กับผู้อื่นในหลากหลายรูปแบบผ่านเกม บริการ และสภาพแวดล้อมต่างๆ การมีคำอธิบายเพิ่มเติมเกี่ยวกับกฎเกณฑ์ในชุมชนของเราจึงเป็นสิ่งที่มีประโยชน์ยิ่ง 

กฎชุมชนของเรามีผลบังคับใช้สำหรับผู้ใช้งานเกม บริการ และสภาพแวดล้อมของ Epic ทุกคน กฎเกณฑ์เหล่านี้เป็นแนวทางว่าคุณควรประพฤติตัวอย่างไรกับผู้เล่นคนอื่นๆ เมื่ออยู่ในระบบของ Epic Games เราได้ระบุตัวอย่างที่เฉพาะเจาะจงด้านล่าง ทั้งนี้แม้ว่าการกระทำบางอย่างอาจจะไม่ได้รับการระบุเป็นการเฉพาะเจาะจง แต่ก็ไม่ได้หมายความว่านั่นเป็นสิ่งที่พึงกระทำ 

การปฏิบัติตามกฎเหล่านี้ไม่ใช่เรื่องยากเกินไป แต่หากคุณละเมิดกฎ บัญชีของคุณอาจได้รับผลกระทบ โดยอาจถึงขั้นโดนแบนถาวร 

________________________________________

<EULA.Header>กฎชุมชน</>

<EULA.Header>ข้อมูลส่วนตัว</>

คุณไม่ได้รับอนุญาตให้เปิดเผยข้อมูลส่วนบุคคลของคนอื่นนอกจากชื่อที่แสดงในเกมของพวกเขา และเราแนะนำอย่างยิ่งไม่ให้คุณเปิดเผยข้อมูลส่วนตัวของคุณเช่นกัน ห้ามเปิดเผยหรือขู่ที่จะเปิดเผยชื่อบัญชีอื่นๆ ของบุคคลหนึ่ง สถานที่อยู่ในชีวิตจริง ชื่อจริง ฯลฯ
 

<EULA.Header>การไม่ยอมรับความแตกต่างและการเลือกปฏิบัติ</>

Epic ไม่ประนีประนอมต่อความเกลียดชังหรือการเลือกปฏิบัติทุกรูปแบบ

ระบบของ Epic ยินดีต้อนรับความหลากหลายทางเชื้อชาติ ชาติพันธุ์ สีผิว ศาสนา อัตลักษณ์ทางเพศ รสนิยมทางเพศ ความพิการ ชาติกำเนิด และกลุ่มอื่นๆ ห้ามดูถูก แบ่งแยก ใช้ภาษาของความเกลียดชัง หรือสร้างความรู้สึกด้อยค่ากับผู้ใช้และกลุ่มอื่นๆ 
 

<EULA.Header>การกลั่นแกล้งและการล่วงละเมิด</>

โปรดเคารพสิทธิ์ของผู้อื่น ทั้งในการแชท การเล่น และการสร้างสรรค์ผลงาน การมีปฏิสัมพันธ์กับผู้อื่นในทางที่เป็นการข่มเหง ขู่ คุกคาม ทำให้กลัว ไม่ให้เกียรติ ดูถูก ก้าวล้ำความเป็นส่วนตัว หรือในเชิงละเมิดล้วนเป็นการกระทำที่ผิดกฎ

การพยายามทำให้ผู้อื่นรู้สึกไม่ดีเพื่อทำให้ตัวคุณรู้สึกดีขึ้นนั้นไม่ได้เป็นเรื่องสนุก แต่การเพลิดเพลินกับประสบการณ์ร่วมกันเป็นสิ่งที่ง่ายและสนุกกว่ากันมาก!
 

<EULA.Header>การปลอมตัวเป็นผู้อื่น</>

ห้ามแอบอ้างเป็นผู้เล่นคนอื่น สตรีมเมอร์ บุคคลที่มีชื่อเสียง เจ้าหน้าที่รัฐ พนักงานของ Epic หรือบุคคลอื่นใดก็ตาม และห้ามแอบอ้างว่าเป็นเจ้าของผลงานสร้างสรรค์ของผู้เล่นหรือบุุคคลอื่น การแกล้งทำตัวเป็นผู้อื่นเพื่อหลอกลวง หรือฉ้อโกงผู้อื่นเป็นสิ่งที่ไม่ถูกต้อง
 

<EULA.Header>การโกงและการก่อกวน</>

จงเล่นด้วยความยุติธรรมภายในขอบเขตกฎของเกม ห้ามโกง สร้างความเดือดร้อน รวมทีม หรือฉวยโอกาสจากบั๊กและความบกพร่อง ห้ามส่งเสริมหรือโฆษณาการโกง บั๊ก หรือการฉวยโอกาส หากพบการฉวยโอกาส <a id="url" href="https://www.epicgames.com/help/en-US/epic-games-store-c73" style="EULA.Hyperlink">โปรดรายงาน
</a> 

<EULA.Header>กิจกรรมที่อันตรายหรือผิดกฎหมาย</>

ห้ามเข้าร่วมหรือส่งเสริมกิจกรรมที่อันตรายหรือผิดกฎหมายภายในชุมชน โดยรวมถึงการพนัน การใช้ยาเสพติดผิดกฎหมาย การฟิชชิง การค้ามนุษย์ การขายบริการทางเพศ การเปิดเผยข้อมูลผู้อื่น การแจ้งความเท็จ หรือการแบ่งปันเนื้อหาที่ยกย่องหรือจุดประกายให้เกิดความรุนแรง การคุกคามต่อตัวคุณเองหรือผู้อื่่นเป็นเรื่องที่ร้ายแรง และห้ามทำโดยเด็ดขาด แม้จะเป็นการล้อเล่นก็ตาม หากคุณเห็นการกระทำใดๆ ที่ทำให้ผู้เล่นคนอื่นๆ ตกอยู่ในความเสี่ยง โปรดใช้การรายงานภายในเกม (<a id="url" href="https://www.epicgames.com/help/en-US/fortnite-c75/battle-royale-c93/how-do-i-report-bad-player-behavior-in-fortnite-a3276" style="EULA.Hyperlink">Fortnite</a>, <a id="url" href="https://support.rocketleague.com/hc/en-us/articles/360015606894-How-Do-I-Report-a-Player-" style="EULA.Hyperlink">Rocket League</a>) หรือ<a id="url" href="https://www.epicgames.com/help/en-US/" style="EULA.Hyperlink">แจ้งทีมศูนย์บริการผู้เล่นของเรา</a>
 

<EULA.Header>พฤติกรรมหลอกลวงหรือทำให้หลงผิด</>

ห้ามเอาเปรียบผู้เล่นคนอื่น พฤติกรรมหลอกลวงหรือทำให้หลงผิดเป็นสิ่งต้องห้าม โดยรวมถึงความพยายามที่จะล่วงรู้ข้อมูลบัญชี และการซื้อหรือขายบัญชีหรือข้อมูลส่วนตัว
 

<EULA.Header>เนื้อหาที่ไม่เหมาะสม</>

เนื้อหา การสื่อสาร และกิจกรรมในระบบ Epic ไม่ควรกีดกันผู้อื่นจากการได้รับประสบการณ์ที่ดี เนื้อหาทั้งหมดต้องเป็นไปตาม<a id="url" href="https://www.epicgames.com/site/content-guidelines" style="EULA.Hyperlink">แนวทางด้านเนื้อหา</a>


<EULA.Header>การกระทำทารุณต่อเด็ก</>

<EULA.Highlight>การแสวงหาประโยชน์ทางเพศจากเด็กหรือการทารุณกรรมทางเพศในเด็ก</>

Epic ห้ามไม่ให้มีเนื้อหาการแสวงหาประโยชน์ทางเพศจากเด็กหรือการทารุณกรรมทางเพศในเด็ก (CSEA) ในบริการ 

CSEA หมายถึงเนื้อหาหรือกิจกรรมใดก็ตามที่ทำร้ายหรือข่มขู่ว่าจะทำร้ายเด็กผ่านการแสวงหาผลประโยชน์ทางเพศจากเด็ก การค้ามนุษย์ การขู่เข็ญ การเข้าหาเพื่อละเมิดทางเพศ หรือการทารุณกรรม เด็กคือผู้ใดก็ตามที่อายุต่ำกว่า 18 ปี (หรืออายุที่ถือว่าบรรลุนิติภาวะตามกฎหมาย)

พฤติกรรมต้องห้ามประกอบด้วยการสร้าง ส่งคำขอ หรือเผยแพร่เนื้อหาที่มีสิ่งต่อไปนี้

●	<EULA.Highlight>วัตถุหรือสิ่งแสดงการล่วงละเมิดทางเพศเด็ก(CSAM)</> หรือสื่อลามกอนาจารเด็ก โดยสื่อลามกอนาจารเด็กคือภาพหรือวัตถุใดๆ ที่แสดงให้เห็นถึงการกระทำทางเพศอย่างชัดเจนที่เกี่ยวข้องกับผู้เยาว์ ซึ่งรวมถึงวัตถุหรือสิ่งแสดงการล่วงละเมิดทางเพศที่สร้างขึ้นเอง และภาพดิจิทัลที่สมจริงหรือสร้างขึ้นโดย AI 

●	<EULA.Highlight>การมองเชิงเพศ</> หรือเนื้อหาที่ทำให้ผู้เยาว์ถูกมองว่าเป็นวัตถุทางเพศ และสนับสนุนหรือส่งเสริมการแสวงหาประโยชน์ทางเพศจากเด็ก การมองเชิงเพศรวมถึงการถ่ายทอดการมีส่วนร่วมของเด็กในพฤติกรรมที่มีเป้าหมายเพื่อกระตุ้นความรู้สึกทางเพศ หรือจัดวางในรูปแบบที่ส่อไปทางเพศ (เช่น ตั้งใจเน้นให้เห็นอวัยวะทางเพศใต้ร่มผ้า เช่น หน้าอก เพื่อดึงความสนใจไปยังจุดเหล่านั้น) 

●	<EULA.Highlight>การค้าประเวณีเด็ก</> หรือการโฆษณาหรือการชักชวนให้เด็กเข้าร่วมการขายบริการทางเพศ การขายบริการทางเพศคือการที่บุคคลให้หรือรับของมีค่า (เช่น เงิน อาหาร ยาเสพติด ที่พักอาศัย) เพื่อแลกเปลี่ยนกับกิจกรรมทางเพศ

และยังประกอบไปด้วยพฤติกรรมนักล่าที่มีต่อเด็ก เช่น:

●	<EULA.Highlight>การเข้าหาเด็กเพื่อละเมิดทางเพศ</> หรือการติดต่อ พูดคุย หรือเป็นมิตรกับเด็กโดยมีเจตนาในการขอ หรือหยิบยื่น การมีเพศสัมพันธ์ หรือแลกเปลี่ยนเนื้อหาเพื่อวัตถุประสงค์ทางเพศ 

●	<EULA.Highlight>การข่มขู่กรรโชกทางเพศ</> หรือการข่มขู่หรือขู่เข็ญเด็กด้วยความเป็นไปได้ในการเข้าถึง หรือเผยแพร่ ภาพเปลือย หรือภาพลามกอนาจารของเด็ก

เมื่อพบเนื้อหาที่มีการแสวงหาประโยชน์ทางเพศจากเด็กและการทารุณกรรมทางเพศในเด็ก Epic จะรายงานเนื้อหาเหล่านั้นไปยัง National Center for Missing and Exploited Children (NCMEC) 


<EULA.Highlight>ความปลอดภัยของเด็ก </>

Epic ไม่อนุญาตเนื้อหาหรือกิจกรรมที่เจาะจงไปยังผู้เยาว์ที่อาจทำให้พวกเขาเสี่ยงต่ออันตราย 

ซึ่งประกอบด้วยเนื้อหาหรือกิจกรรมที่ร้องขอ สั่ง หรือส่งเสริมสิ่งต่อไปนี้: 

●	<EULA.Highlight>โรคการกินผิดปกติและการรับรู้ร่างกายตัวเองในแง่ลบ </>ซึ่งรวมถึงพฤติกรรมการลดน้ำหนักหรือการควบคุมน้ำหนักที่เป็นอันตรายต่อสุขภาพ หรือการดูหมิ่นเด็กจากรูปร่าง พฤติกรรมการควบคุมน้ำหนักจะถือว่าอันตราย หากมีแนวโน้มที่จะสร้างความเสี่ยงต่อสุขภาพที่รุนแรง ทั้งโดยทันทีหรือในระยะยาว (เช่น โรคคลั่งผอม โรคบูลิเมีย) 

●	<EULA.Highlight>กิจกรรมและความท้าทายที่อันตราย </>ซึ่งรวมถึงการถ่ายทอดกิจกรรมในชีวิตจริงที่ก่อให้เกิดอาการบาดเจ็บร้ายแรงได้ทุกเมื่อ หรืออาการบาดเจ็บที่มองเห็นได้ หรืออาจนำไปสู่อาการบาดเจ็บร้ายแรงหากปฏิบัติตาม 

●	<EULA.Highlight>ยาเสพติดและแอลกอฮอล์ </>ซึ่งรวมถึงยาที่ผิดกฎหมาย ยาที่สั่งโดยแพทย์หรือเภสัชกรและยาจำหน่ายหน้าเคาน์เตอร์ แอลกอฮอล์ ผลิตภัณฑ์ยาสูบ ผลิตภัณฑ์นิโคตินสังเคราะห์ (เช่น เวปและบุหรี่ไฟฟ้า) และสารที่มีการควบคุมอื่นๆ ที่ไม่เหมาะต่อการบริโภคโดยเด็ก

●	<EULA.Highlight>ผลิตภัณฑ์และบริการทางเพศ</> ซึ่งรวมถึงผลิตภัณฑ์ทางเพศ (เช่น ตัวช่วยทางเพศและสิ่งชี้นำทางเพศ) และบริการทางเพศ (เช่น ความบันเทิงที่เกี่ยวข้องกับทางเพศและบริการเพื่อนเที่ยว)

●	<EULA.Highlight>การฆ่าตัวตายและการทำร้ายร่างกายตนเอง</> ซึ่งรวมถึงการเผยแพร่หรือส่งเสริมแผนการในการทำร้ายร่างกายของตน 

●	<EULA.Highlight>การมีปฏิสัมพันธ์ที่เจาะจงกับเด็กซึ่งอาจเสี่ยงต่อความปลอดภัยทางกายภาพ</> เช่นการวางแผนนัดเจอกับเด็ก หรือหลอกล่อให้เด็กพูดคุยนอกแพลตฟอร์ม เพื่อก่ออันตรายแก่เด็ก 

________________________________________

<EULA.Header>ผลที่ตามมา</>

การดำเนินการของเราสำหรับการละเมิดกฎเหล่านี้จะขึ้นอยู่กับแต่ละกรณี เราจะพิจารณาความรุนแรง จำนวนครั้งที่คุณทำผิด และปัจจัยอื่นๆ การดำเนินการของเราอาจเป็นได้ตั้งแต่การตักเตือนสำหรับการกระทำที่ไม่รุนแรงมากการระงับเข้าใช้งานฟีเจอร์ทางสังคม เช่น การแชทด้วยเสียง และการเพิ่มเพื่อน ไปจนถึงการแบนบัญชีถาวร

หากบัญชีของคุณถูกแบนถาวร คุณอาจสูญเสียสิทธิ์ทั้งหมดสำหรับเกม ไอเทมออนไลน์ ยอดบัญชี หรือไอเทมอื่นๆ ที่คุณอาจได้รับหรือซื้อมา หากคุณมีหลายบัญชี เราอาจดำเนินการกับทุกบัญชีของคุณ

สำหรับข้อมูลเพิ่มเติมเกี่ยวกับแนวทางปฏิบัติด้านการดูแลเนื้อหาของเรา โปรดเข้าดู<a id="url" href="https://safety.epicgames.com/en-US" style="EULA.Hyperlink">ศูนย์ความปลอดภัยและความมั่นคง</a>ของเรา

________________________________________

<EULA.Header>การรายงานผู้เล่น</>

เราทุกคนเป็นส่วนหนึ่งของชุมชนนี้ และเป็นหน้าที่ของเราที่จะทำให้ชุมชนนี้เป็นมิตร สนุกสนาน และปลอดจากพลังงานเชิงลบ

หากคุณพบผู้เล่นที่ไม่เคารพกฎชุมชน <a id="url" href="https://www.epicgames.com/site/en-US/content-guidelines" style="EULA.Hyperlink">แนวทางด้านเนื้อหา</a> หรือผู้เล่นคนอื่นๆ คุณสามารถรายงานผู้เล่นดังกล่าวผ่าน<a id="url" href="https://www.epicgames.com/help/en-US/fortnite-c75/battle-royale-c93/how-do-i-report-bad-player-behavior-in-fortnite-a3276" style="EULA.Hyperlink">การรายงานในเกม</a>ได้

หากคุณพบคนที่คุณไม่ชอบ แต่คนนั้นไม่ได้ทำผิดกฎชุมชน คุณสามารถ<a id="url" href="https://www.epicgames.com/help/en-US/fortnite-c75/battle-royale-c93/how-do-i-manage-my-party-and-voice-chat-options-from-the-fortnite-lobby-a3477" style="EULA.Hyperlink">บล็อกผู้นั้น</a>ได้
 

________________________________________

<EULA.Header>ความปลอดภัยและความมั่นคง</>

รักษาข้อมูลบัญชีให้ปลอดภัยและเป็นส่วนตัว การมอบการเข้าถึงบัญชีของคุณจะทำให้คุณตกอยู่ในความเสี่ยง หากมีสิ่งใดน่าสงสัยหรือดูดีเกินจริง จงสันนิษฐานไว้ก่อนว่าสิ่งนั้นเป็นไปตามที่คุณสงสัย ไม่มี V-Buck ฟรี ห้ามเปิดเผยข้อมูลบัญชีของคุณ หรือข้อมูลบัญชีของผู้อื่น

เมื่อพูดถึงความปลอดภัยภายในสภาพแวดล้อมของ Epic และการรักษาความปลอดภัยอยู่เสมอ เราต่างเชื่อในการมอบเครื่องมือทั้งหมดที่จำเป็นให้กับคุณ คุณจะพบรายการสิ่งที่สามารถทำได้ทั้งหมดเพื่อป้องกันตนเองได้ดียิ่งขึ้น และสิ่งที่เรากำลังทำเพื่อให้คุณปลอดภัยได้ใน<a id="url" href="https://www.epicgames.com/store/news/epic-games-account-security" style="EULA.Hyperlink">คำถามที่พบบ่อย</a>ของเรา

หากคุณมีข้อสงสัยเกี่ยวกับ<a id="url" href="https://www.epicgames.com/fortnite/parental-controls" style="EULA.Hyperlink">การควบคุมโดยผู้ปกครอง</a>และวิธีที่คุณสามารถกำหนดเวลาการเล่นของลูกของคุณหรือปฏิสัมพันธ์ต่างๆ ภายใน Epic Games โปรดไปที่ศูนย์การควบคุมโดยผู้ปกครองภายในส่วนของการจัดการบัญชี
 

________________________________________


กฎชุมชนของ Epic ไม่ได้เป็นที่สิ้นสุด และอาจเปลี่ยนแปลงได้ตามกาลเวลา ดังนั้นโปรดเข้าดูเป็นประจำเพื่อที่จะได้รับข้อมูลล่าสุดอยู่เสมอ "แต่ฉันไม่รู้มาก่อน..." ไม่ใช่คำแก้ตัวที่ฟังขึ้น เราทุกคนมาเพื่อสนุกสนาน สร้างสรรค์ และเพลิดเพลินไปกับเกมดีๆ!

นอกจากกฎชุมชนของเราแล้ว โปรดดูแหล่งข้อมูลเพิ่มเติมดังต่อไปนี้: 

●	<a id="url" href="https://www.epicgames.com/site/en-US/content-guidelines" style="EULA.Hyperlink">แนวทางด้านเนื้อหาของ Epic Games</a>

●	<a id="url" href="https://www.epicgames.com/fortnite/news/fortnite-creative-creator-content-rules-and-guidelines" style="EULA.Hyperlink">Fortnite Creative - กฎและแนวทางสำหรับเนื้อหาของนักสร้างสรรค์ผลงาน</a>

●	<a id="url" href="https://www.rocketleague.com/news/rocket-league-code-of-conduct/" style="EULA.Hyperlink">กฎข้อบังคับของ Rocket League</a>


ขอบคุณที่ร่วมเป็นส่วนหนึ่งของชุมชน Epic และทำหน้าที่ของคุณในการสร้างสภาพแวดล้อมที่สนุกสนาน และปลอดภัยสำหรับทุกคน