อัปเดตล่าสุด: 28 พฤศจิกายน 2025

<EULA.Highlight>Epic Games คือใคร</>

สวัสดี! เราคือ Epic Games และเราเป็นผู้สร้างสรรค์เกมที่สุดยอดมากมายหลายเกม เช่น Fortnite Battle Royale, LEGO Fortnite Odyssey, Fortnite Festival, Fall Guys, Rocket League, Rocket Racing และอีกมากมาย! นอกจากนี้ เรายังได้สร้างสรรค์สุดยอดเครื่องมือที่ช่วยให้ผู้พัฒนาสามารถสร้างวิดีโอเกมของตัวเองได้อีกด้วย และเรายังได้เปิด Epic Games Store 

<EULA.Highlight>หน้านี้เกี่ยวกับอะไร</>

เมื่อคุณเล่นวิดีโอเกมและเข้าเยี่ยมชมเว็บไซต์ จะมีการเก็บรวบรวมข้อมูลบางอย่างเกี่ยวกับคุณ หน้านี้อธิบายถึงข้อมูลที่เราเก็บรวบรวม เหตุผลที่เราเก็บรวบรวมข้อมูล และวิธีที่เราใช้ข้อมูลสำหรับเกมที่คุณกำลังเล่น เว็บไซต์ที่คุณเข้าชมและบริการออนไลน์อื่นๆ จาก Epic Games ที่คุณใช้ 

หากคุณต้องการดูรายละเอียดทั้งหมด โปรดขอให้บิดามารดา/ผู้ปกครองช่วยคุณในการอ่านนโยบายความเป็นส่วนตัว<a id="url" href="https://www.epicgames.com/site/en-US/privacypolicy" style="EULA.Hyperlink">ของ Epic Games</a> ฉบับเต็ม

<EULA.Highlight>ข้อมูลที่เราเก็บรวบรวม</>

เราเก็บรวบรวมข้อมูลหลากหลายประเภท ขึ้นอยู่กับเกม เว็บไซต์ หรือบริการออนไลน์ที่คุณใช้ และวิธีที่คุณใช้ 

<EULA.Highlight>เราจะได้รับข้อมูลของคุณเมื่อคุณแบ่งปันข้อมูลกับเรา</> เช่น เมื่อคุณ:

• สมัครใช้งานบัญชี Epic (เช่น การเพิ่มอีเมลและวันเกิดของคุณ)
• ติดต่อฝ่ายสนับสนุนผู้เล่น และ
• ส่งรายงานการแชทด้วยเสียงหรือข้อความขณะเล่นเกมของเรา

<EULA.Highlight>เราเก็บรวบรวมข้อมูลบางส่วนของคุณโดยอัตโนมัติโดยใช้เครื่องมือพิเศษ</> เช่น:

• อุปกรณ์ที่คุณใช้ (โทรศัพท์ เครื่องเล่นเกม หรือคอมพิวเตอร์) 
• เกมใดของเราที่คุณเล่น และ 
• ข้อมูลที่ช่วยให้เราสามารถตรวจจับผู้เล่นที่ละเมิดกฎของเราได้ 

<EULA.Highlight>บางครั้ง เราจะได้รับข้อมูลของคุณจากบริษัทอื่น</> เช่น PlayStation®, Microsoft Xbox หรือ Nintendo Switch เมื่อคุณเล่นเกมของเราโดยใช้เครื่องเล่นเกมเหล่านั้น

<EULA.Highlight>เราใช้ข้อมูลของคุณอย่างไร</>

เราใช้ข้อมูลของคุณเพื่อ:

• ช่วยให้สามารถใช้งานเกม เว็บไซต์ และบริการออนไลน์ของเราได้ 
• ปรับปรุงเกม เว็บไซต์ และบริการออนไลน์ของเรา และทำให้ทุกอย่างสนุกยิ่งขึ้น
• ปรับประสบการณ์ให้เป็นแบบเฉพาะคุณหรือเพื่อให้คุณได้รับข้อมูลข่าวสาร เหตุการณ์ หรือเกมอื่นๆ ของ Epic ที่คุณอาจจะชอบ (หากคุณมีอายุถึงเกณฑ์หรือได้รับอนุญาต) และ 
• ช่วยสังเกตสิ่งต่างๆ เช่น การโกง และช่วยปกป้องผู้คน

<EULA.Highlight>ตัวอย่าง</>: ใน Fortnite ถ้าคุณอายุต่ำกว่า 18 ปี <a id="url" href="https://www.fortnite.com/news/introducing-voice-reporting-in-fortnite" style="EULA.Hyperlink">การรายงานแชทเสียง</a>จะเปิดอยู่เสมอ นั่นหมายความว่า ถ้าคุณคุณกำลังใช้แชทและมีคนละเมิด<a id="url" href="https://www.epicgames.com/site/community-rules" style="EULA.Hyperlink">กฎของเรา</a> (เช่น หากคุณเห็นการบูลลี่หรือผู้เล่นที่รบกวนคนอื่น) คุณสามารถส่ง<a id="url" href="https://www.epicgames.com/help/fortnite-c5719335176219/player-behavior-c19319279166491/how-to-report-bad-player-behavior-in-fortnite-a5720300102171" style="EULA.Hyperlink">รายงานในเกม</a>ถึงเราได้ เพื่อให้เราตรวจสอบการแชทเสียงของคุณ เพื่อดูว่าเกิดอะไรขึ้น 

<EULA.Highlight>เราจะแบ่งปันข้อมูลของคุณเมื่อใด</>

เราออาจจะแบ่งปันข้อมูลของคุณกับ:

• บริษัทอื่นๆ ของ Epic และบริษัทที่ทำงานให้กับเราเพื่อช่วยเราในการดำเนินการเกี่ยวกับเกม เว็บไซต์ และบริการออนไลน์อื่นๆ (เช่น ID ผู้ใช้หรือที่อยู่ IP ของคุณ) 
• บริษัทผู้ผลิตเครื่องเล่นเกมเช่น PlayStation®, Microsoft Xbox, หรือ Nintendo Switch ถ้าคุณเล่นเกมของเราบนเครื่องเล่นเกมเหล่านั้น
• ผู้สร้างเกม หากคุณดาวน์โหลดเกมของพวกเขาจาก Epic Games Store คุณจะสามารถเล่นเกมเหล่านั้นได้ 
• แพลตฟอร์มหรือร้านค้าออนไลน์ หากคุณเลือกที่จะผูกบัญชี Epic ของคุณเข้ากับบัญชีของพวกเขา (หากคุณมีอายุถึงเกณฑ์หรือได้รับอนุญาต) และ 
• ตำรวจหรือเจ้าหน้าที่บังคับใช้กฎหมายอื่นๆ เพื่อช่วยให้คุณและบุคคลอื่นๆ เช่น พนักงานและผู้เล่นของเรารู้สึกปลอดภัย

<EULA.Highlight>ทางเลือกเกี่ยวกับข้อมูลของคุณที่คุณสามารถใช้สิทธิ์ได้</>

คุณสามารถขอให้เรา:

• แก้ไขหรือเปลี่ยนแปลงข้อมูลของคุณได้ 
• มอบสำเนาข้อมูลของคุณให้กับคุณ และ 
• ลบบัญชีของคุณ

บิดามารดา/ผู้ปกครองของคุณยังสามารถทำดำเนินการในเรื่องนี้แทนคุณได้ (ขึ้นอยู่กับอายุของคุณ)

หากต้องการส่งคำขอถึงเรา โปรดทำตามคำแนะนำที่ด้านล่างของหน้านี้หรือดูที่<a id="url" href="https://www.epicgames.com/privacypolicy" style="EULA.Hyperlink">นโยบายความเป็นส่วนตัวของ Epic Games</a> ฉบับเต็มที่หัวข้อ 12 (วิธีติดต่อเรา) สำหรับข้อมูลในการติดต่อของเรา

<EULA.Highlight>การตั้งค่าเริ่มต้นและการควบคุมโดยผู้ปกครองคืออะไร</>

หากคุณอายุต่ำกว่า 18 ปี ค่าเริ่มต้นของบัญชี Epic ของคุณจะมีความเป็นส่วนตัวสูง นั่นหมายถึง:

• ฟีเจอร์ต่างๆ เช่น การแชท โปรไฟล์ และการแนะนำเฉพาะบุคคลจะได้รับการจำกัดหรือถูกปิด และ 
• คุณจะสามารถเปลี่ยนการตั้งค่าบางอย่างได้เมื่อคุณอายุมากขึ้น 

ฟีเจอร์บางอย่างต้องได้รับอนุญาตจากบิดามารดา/ผู้ปกครอง ก่อน บิดามารดา/ผู้ปกครองของคุณสามารถตั้งค่า<a id="url" href="https://safety.epicgames.com/parental-controls" style="EULA.Hyperlink">การควบคุมโดยผู้ปกครอง</a>ได้ โดยใช้พอร์ทัลบัญชี<a id="url" href="https://www.epicgames.com/account/parental-controls" style="EULA.Hyperlink">ของเรา</a> 

<EULA.Highlight>วิธีที่คุณจะมีความปลอดภัยทางออนไลน์</>

เพื่อช่วยให้คุณได้รับประสบการณ์ที่ดีที่สุด ต่อไปนี้คือเคล็ดลับบางส่วนเกี่ยวกับการรักษาความปลอดภัยออนไลน์:

• หากสามารถเลือกชื่อที่แสดงได้ ให้เลือกชื่อที่ดูสนุกๆ และอย่าใช้ชื่อจริงของคุณ
• อย่าแบ่งปันข้อมูลอย่าง ชื่อจริง หมายเลขโทรศัพท์ ที่อยู่ หรืออะไรก็ตามที่เป็นส่วนตัวกับผู้อื่น
• ใช้ความระมัดระวังในการแชท อย่าแบ่งปันเรื่องส่วนตัวแม้แต่กับเพื่อนที่คุณพบทางออนไลน์ คุณสามารถควบคุมฟีเจอร์ทางโซเชียลได้ในการตั้งค่าของคุณ 
• ใช้รหัสผ่านที่คาดเดายากที่ไม่มีใครสามารถเดาได้และเก็บเป็นความลับ. 
• ถ้าคุณคิดว่ามีใครสามารถเข้าถึงบัญชีของคุณได้ ให้แจ้งเราทันที

ดู<a id="url" href="http://safety.epicgames.com/" style="EULA.Hyperlink">ศูนย์ความปลอดภัยและความมั่นคง</a>ของเราสำหรับเคล็ดลับที่มีประโยชน์เพิ่มเติมเกี่ยวกับวิธีในการรักษาความปลอดภัยออนไลน์ 

<EULA.Highlight>วิธีติดต่อเรา</>

• คุณสามารถเยี่ยมชม<a id="url" href="https://www.epicgames.com/help" style="EULA.Hyperlink">ศูนย์สนับสนุน</a>ของเราได้ เพื่อค้นหาคำตอบสำหรับคำถามทั่วไป 
• นอกจากนี้ คุณยังสามารถส่งอีเมลถึงเราได้ที่ privacy@support.epicgames.com หากคุณมีคำถาม
• บิดามารดา/ผู้ปกครองของคุณสามารถส่งคำขอถึงเราได้ในรูปแบบ<a id="url" href="https://www.epicgames.com/help/contact-us-parent" style="EULA.Hyperlink">คำขอของบิดามารดาหรือผู้ปกครอง</a>