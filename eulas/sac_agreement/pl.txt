<p><strong>1. Wprowadzenie.</strong></p><p>Program wsparcia twórców oraz usługi i funkcje, które udostępniamy Użytkownikowi (zwane dalej łącznie „<strong>Programem</strong>”), to partnerski program marketingowy dla twórców publikujących Treści w zewnętrznych platformach medialnych (zwanych dalej „<strong>Twórcami</strong>”). Twórcy mogą uzyskiwać nagrody w postaci rzeczywistych środków pieniężnych (zwane dalej „<strong>Płatnościami</strong>”) w oparciu o zakupy spełniające kryteria kwalifikacyjne. </p><p><strong>2. O niniejszym Regulaminie.</strong><br></p><p>Postanowienia niniejszego Regulaminu programu wsparcia twórców (zwanego dalej „<strong>Regulaminem</strong>”) mają zastosowanie do uczestnictwa Użytkownika w Programie. Niniejszy Regulamin stanowi umowę zawieraną pomiędzy Twórcą, który przyjmuje postanowienia niniejszego Regulaminu (określanego dalej jako „<strong>Twórca</strong>”), a Epic.</p><p>Umowa ta wchodzi w życie po zatwierdzeniu przez nas Wniosku Twórcy za pośrednictwem poczty elektronicznej. Składając Wniosek, Twórca potwierdza zapoznanie się z postanowieniami tej umowy, w tym wszelkich Polityk dotyczących gier wideo niezbędnych przy tworzeniu przez Twórcę Treści, i wyraża zgodę na związanie się tymi postanowieniami.</p><p>Niniejszy Regulamin stanowi część <a href="https://legal.epicgames.com/epicgames/tos">Warunków świadczenia usług Epic Games</a> lub <a href="https://store.epicgames.com/en-US/eula" target="_blank">Umowy EULA</a> sklepu Epic Games Store (określanego dalej skrótowcem „<strong>EGS</strong>”), a także zawiera odniesienia do innych polityk (takich jak <a href="https://www.epicgames.com/site/en-US/content-guidelines" target="_blank">Wskazówki dotyczące twórczości</a>), które obowiązują Twórcę (zwanych dalej łącznie „<strong>Politykami dotyczącymi gier wideo</strong>”), więc należy koniecznie przeczytać i zrozumieć również postanowienia tych innych regulaminów. Kolejna część jest bardzo ważna:</p><p><strong>PROSIMY DOKŁADNIE ZAPOZNAĆ SIĘ Z PONIŻSZYM REGULAMINEM. POSTANOWIENIA NINIEJSZEGO REGULAMINU WYMAGAJĄ OD TWÓRCY I EPIC ROZWIĄZYWANIA SPORÓW DOTYCZĄCYCH NINIEJSZEGO REGULAMINU W TAKI SAM SPOSÓB, W JAKI TWÓRCA MUSI ROZWIĄZYWAĆ SPORY DOTYCZĄCE FORTNITE, ROCKET LEAGUE CZY EPIC GAMES STORE. OZNACZA TO, ŻE UŻYTKOWNIK ZGADZA SIĘ NA WIĄŻĄCY, INDYWIDUALNY ARBITRAŻ W PRZYPADKU WIĘKSZOŚCI SPORÓW, BEZ PRAWA DO KIEROWANIA SPRAWY DO SĄDU INDYWIDUALNIE ALBO W RAMACH POZWU ZBIOROWEGO. WIĘCEJ INFORMACJI MOŻNA ZNALEŹĆ W </strong><a href="https://legal.epicgames.com/epicgames/tos"><strong>WARUNKACH ŚWIADCZENIA USŁUG EPIC GAMES</strong></a> I UST. 12.3 </strong><a href="https://store.epicgames.com/en-US/eula" target="_blank"><strong>UMOWY EULA</strong></a><strong> SKLEPU EPIC GAMES STORE.</strong></p><p><strong>3. Wymogi kwalifikacyjne Programu. </strong></p><p>Oprócz przyjęcia postanowień niniejszego Regulaminu i złożenia Wniosku Użytkownik musi spełnić następujące wymagania, aby uczestniczyć w Programie:</p><p><strong>3.2	Wymogi dotyczące wieku.</strong>Aby móc zaakceptować niniejszy Regulamin, konieczne jest osiągnięcie określonego w przepisach prawa wieku pełnoletniości w kraju zamieszkania. Aplikując do tego Programu Użytkownik oświadcza, że osiągnął określony w przepisach prawa wiek pełnoletniości w swoim regionie.</p><p><strong>3.2	Przedsiębiorstwa. </strong>W przypadku przyjmowania postanowień niniejszego Regulaminu w imieniu spółki prawa handlowego, spółki z ograniczoną odpowiedzialnością, spółki komandytowej albo innego podmiotu prawnego (zwanego dalej „<strong>Przedsiębiorstwem</strong>”) Użytkownik oświadcza, że posiada umocowanie do występowania w imieniu Przedsiębiorstwa oraz że takie Przedsiębiorstwo przyjmuje postanowienia niniejszego Regulaminu.</p><p><strong>3.3	Wymagania dotyczące konta Epic.</strong>Użytkownik musi posiadać Konto Epic Games (zwane dalej „<strong>Kontem Epic</strong>”) z uruchomionym dwuskładnikowym uwierzytelnianiem, które jest zgodne z postanowieniami niniejszego Regulaminu, <a href="https://www.epicgames.com/site/en-US/tos" target="_blank">Regulaminu świadczenia usług</a> Epic Games oraz wszystkich dodatkowych regulaminów i polityk, które obowiązują Użytkownika jako Twórcę (na przykład zasad <a href="https://www.epicgames.com/site/en-US/community-rules" target="_blank">Społeczności</a> i <a href="https://www.epicgames.com/site/en-US/content-guidelines" target="_blank">Twórczości</a>) albo Użytkownika Gier wideo. </p><p><strong>3.4	Wymagania dotyczące kont zewnętrznych.</strong> Użytkownik musi posiadać i korzystać z prawidłowego, spełniającego kryteria kwalifikacyjne konta w mediach zewnętrznych obserwowanego przez przynajmniej minimalną liczbę osób określoną przez Epic w dokumencie <a href="https://www.epicgames.com/affiliate/en-US/overview?lang=en-US" target="_blank">Często zadawane pytania dotyczące programu wsparcia twórców</a> i połączyć je ze swoim kontem Twórcy. Te osoby obserwujące nie mogły zostać pozyskane w sposób sztuczny, w tym poprzez działania automatyczne albo inną manipulację.</p><p><strong>3.5	Wymagania dotyczące Treści. </strong>Użytkownik musi publikować treści w mediach cyfrowych dotyczące kwalifikującej się oferty produktów (zwane dalej „<strong>Treściami</strong>”), w tym Fortnite, Rocket League i innych wskazanych przez Epic gier uczestniczących ze sklepu Epic Games Store (zwanych dalej łącznie „<strong>Grami wideo</strong>”).</p><p><strong>3.6	Informacje finansowe</strong>Użytkownik musi przedstawić kompletne i rzetelne informacje podatkowe i dane do płatności Epic i jej Usługodawcy świadczącemu usługi w zakresie wypłat w terminie wskazanym przez Epic.</p><p><strong>3.7	Zwyczajowe ograniczenia. </strong>Pracownicy, pełnomocnicy i przedstawiciele Epic oraz członkowie ich najbliższej rodziny (np. małżonkowie, rodzice, rodzeństwo i wszystkie osoby, które mieszkają z jednym z naszych pracowników) nie mogą ubiegać się o przystąpienie do Programu.</p><p><strong>3.8	Dostępność Programu i Płatności.</strong>Użytkownik nie kwalifikuje się do udziału, jeżeli Program jest ograniczony albo zakazany na mocy przepisów prawa w miejscu zamieszkania Użytkownika albo nie możemy przekazać Użytkownikowi płatności ze względu na kwestie prawne bądź z innych powodów. Epic korzysta z usług zewnętrznego usługodawcy świadczącego usługi w zakresie wypłat w celu dokonywania Płatności na rzecz uczestników Programu<a href="https://docs.hyperwallet.com/content/transfer-methods/v1/paypal" rel="noopener noreferrer" target="_blank"> w tych krajach i regionach</a>.</p><p><strong>4. Treści Użytkownika i postępowanie. </strong></p><p><strong>4.1	Treści spełniające kryteria kwalifikacyjne. </strong></p><p>Nie wszystkie Treści kwalifikują się do monetyzacji za pośrednictwem Programu. Treści spełniają kryteria kwalifikacyjne do Płatności, wyłącznie jeśli są zgodne z postanowieniami niniejszego Regulaminu oraz ze wszystkimi dodatkowymi zasadami, które obowiązują Użytkownika jako Twórcę i Użytkownika Gier wideo. </p><p>Na przykład:</p><ul><li>Twórcy Treści związanych z Fortnite muszą przestrzegać postanowień <a href="https://legal.epicgames.com/epicgames/tos">Warunków świadczenia usług Epic Games Store</a>; </li><li>Twórcy Treści związanych z Rocket League muszą przestrzegać postanowień <a href="https://legal.epicgames.com/epicgames/tos">Warunków świadczenia usług Epic Games Store</a>;</li><li>Twórcy Treści związanych z innymi ofertami EGS muszą przestrzegać postanowień <a href="https://store.epicgames.com/en-US/eula" target="_blank">Umowy EULA</a> EGS.</li></ul><p><strong>4.2	Treści zastrzeżone.</strong></p><p>Natomiast, bez ograniczania żadnych innych ograniczeń dotyczących Treści określonych w niniejszym Regulaminie, zakazane są na przykład następujące działania:</p><ul><li><strong>Zakaz przedstawiania niestosownych materiałów.</strong> W swoich Treściach Użytkownikowi nie wolno uwzględniać żadnych niestosownych ani obraźliwych materiałów zgodnie z tym, co określono w Politykach dotyczących gier wideo. </li><li><strong>Podszywanie się.</strong> Nie wolno niezgodnie z prawdą wykorzystywać tożsamości innej osoby, Twórcy ani marki, podszywać się pod inną osobę, Twórcę albo markę, ani w inny sposób wprowadzać w błąd w kwestii źródła Treści albo źródła towarów bądź usług uwzględnionych w Treści.</li><li><strong>Podstęp, oszustwo, spam.</strong> Nie wolno spamować, oszukiwać ani stosować innych zwodniczych praktyk do oszukiwania Użytkowników w celu wprowadzenia ich w błąd albo wykorzystywania innych Użytkowników. </li><li><strong>Treści stanowiące naruszenie.</strong> Użytkownikowi nie wolno publikować Treści stanowiących naruszenie praw autorskich albo znaków towarowych, w tym Treści zawierających własność intelektualną osób trzecich (takich jak materiały objęte prawem autorskim), ani w inny sposób wykorzystywać materiałów należących do osoby trzeciej, jeśli Użytkownik nie posiada zgody tej osoby albo innych zgodnych z prawem uprawnień, aby to zrobić. Tylko i wyłącznie Użytkownik ponosi odpowiedzialność prawną za Treści przesyłane przez Użytkownika w ramach Programu.</li></ul><p><strong>4.3	Ujawnienia informacji.</strong> Zarówno Użytkownicy, jak i ich Treści muszą spełniać wszystkie prawne i regulacyjne wymogi dotyczące ujawniania informacji, w tym w stosownych przypadkach ujawniania informacji o zatwierdzeniu. Ponadto Epic wymaga, aby w przypadku promowania Treści w mediach społecznościowych wyraźnie stwierdzić, że Użytkownik współpracuje z Epic na warunkach dotyczących Twórcy i może otrzymać od Epic Płatność. Ważne jest, aby ludzie to wiedzieli, żeby rozumieć, że promowanie Epic może przynieść Użytkownikowi korzyści. Zachęcamy Użytkownika do przeczytania <a href="https://www.ftc.gov/sites/default/files/attachments/press-releases/ftc-publishes-final-guides-governing-endorsements-testimonials/091005revisedendorsementguides.pdf" rel="noopener noreferrer" target="_blank">Poradników Federalnej Komisji Handlu dotyczących udzielania poparcia i referencji w reklamach</a>, które zawierają najaktualniejsze porady federalnych organów rządowych dotyczące najlepszych sposobów ujawniania informacji na temat uzyskiwania korzyści od spółek, o których Użytkownik opowiada w mediach społecznościowych. Użytkownik musi również zapewnić, że będzie znać aktualne <a href="https://www.epicgames.com/affiliate/en-US/overview?lang=en-US" target="_blank">Wytyczne dotyczące ujawnianie informacji przez twórców</a> określone przez Epic i przestrzegać zasad w nich opisanych.</p><p><strong>4.4	Usuwanie treści.</strong></p><p>Użytkownik może w każdej chwili wycofać albo usunąć swoje Treści.Użytkownik musi wycofać albo usunąć swoje Treści, jeśli nie będzie już mieć praw wymaganych na mocy postanowień niniejszego Regulaminu. </p><p>Proszę zauważyć: Nawet jeżeli Użytkownik wykasuje albo usunie wcześniej opublikowane Treści, które naruszają niniejszy Regulamin, nie oznacza to usunięcia naruszenia postanowień niniejszego Regulaminu. Publikowanie w jakiejkolwiek chwili niedozwolonych Treści, nawet jeśli zostaną one później usunięte, może stanowić podstawę do objęcia konta Programu Użytkownika negatywną klasyfikacją.</p><p><strong>4.5.	Naruszenia. </strong></p><p><strong>Wstrzymanie wypłaty.</strong> Epic może wstrzymać albo skorygować Płatność w związku z naruszeniem przez Użytkownika postanowień niniejszego Regulaminu, w tym w przypadku naruszenia przez Użytkownika postanowień ust. 4.1. Epic zastrzega sobie prawo do odebrania stosownej kwoty Płatności poprzez odliczenie jej od kwoty jakiejkolwiek Płatności uzyskanej ewentualnie przez Użytkownika w przyszłości, jeżeli po zleceniu Płatności ustalimy, że doszło do naruszenia przez Użytkownika postanowień niniejszego Regulaminu przed uzyskaniem tej Płatności. W określonych okolicznościach Epic może również tymczasowo zawiesić Płatność z tytułu dowolnych albo wszystkich Treści Użytkownika na pewien czas. </p><p><strong>Zawieszenia albo zakończenie uczestnictwa w Programie.</strong> Naruszenie postanowień niniejszego Regulaminu może prowadzić do tymczasowego zawieszenia uczestnictwa Użytkownika w Programie albo do całkowitego usunięcia Użytkownika z Programu. W przypadku zawieszenia albo zakończenia uczestnictwa w Programie Użytkownik nie może użyć innego Konta Epic w celu obejścia tych ograniczeń.</p><p><strong>Zawieszenie albo zamknięcie Konta Epic.</strong> Epic może usunąć Konto Epic Użytkownika zgodnie z postanowieniami niniejszego Regulaminu, Polityk dotyczących gier wideo albo jakiejkolwiek innej umowy zawartej przez Użytkownika z Epic.</p><p><strong>4.6.	Powiadomienia</strong>. Epic dołoży uzasadnionych z handlowego punktu widzenia starań, aby powiadomić Użytkownika o wszelkich negatywnych działaniach podjętych zgodnie z postanowieniami tego ustępu oraz o sposobie wniesienia odwołania wobec tych działań, chyba że zasadnie uznamy, że zrobienie tego: (a) stanowiłoby naruszenie przepisów prawa bądź wytycznych organów ścigania albo w inny sposób narażałoby Epic albo nasze Jednostki stowarzyszone na odpowiedzialność prawną; (b) naraziłoby na szwank trwające czynności wyjaśniające albo integralność bądź działanie Gry wideo albo (c) stwarzałoby ryzyko poniesienia innej odpowiedzialności albo szkody dla jakiegokolwiek Użytkownika, podmiotu zewnętrznego, Epic albo naszych Jednostek stowarzyszonych.</p><p><strong>5. Przyznanie praw/korzystanie.</strong></p><p>Epic może przedstawiać albo promować Treści Użytkownika albo Cechy marki w związku z uczestnictwem Użytkownika w Programie. W przypadku każdej stworzonej przez Użytkownika Treści, która obejmuje Gry wideo, bez żadnych dodatkowych kosztów Użytkownik przyznaje Epic, a także Jednostkom stowarzyszonym, licencjobiorcom, następcom prawnym, cesjonariuszom i przedstawicielom Epic (zwanym dalej łącznie „<strong>Podmiotami posiadającymi pozwolenie</strong>”) nieodwołalne prawo i licencję na korzystanie i wprowadzanie modyfikacji, które Epic uzna za niezbędne w celu wykorzystania Treści Użytkownika w celach związanych z reklamą i promocją Gier wideo. Epic posiada również prawo, ale nie obowiązek, aby wykorzystać Treści Użytkownika w celu przekazania informacji o nowych funkcjach, elementach albo trybach gry w Grach wideo. Użytkownikowi nie przysługują żadne roszczenia z tytułu naruszenia prywatności czy prawa do wizerunku ani inne roszczenia z tytułu wykorzystanie przez Epic imienia i nazwiska, wizerunku albo Treści Użytkownika. </p><p>Nawet jeśli w późniejszym terminie Użytkownik wycofa się albo zostanie usunięty z Programu, Epic nie ma obowiązku usunąć publikacji w mediach społecznościowych ani zarchiwizowanych części swojej witryny internetowej, które zawierają Treści albo Cechy marki opublikowane przez Użytkownika podczas bycia Twórcą i Użytkownik przyjmuje do wiadomości, że utworzone przez Użytkownika Treści mogą być przechowywane przez podmioty zewnętrzne i pozostawać dostępne w witrynach internetowych, na platformach czy w usługach podmiotów zewnętrznych, a Epic nie ma obowiązku powstrzymać udostępniania Treści w witrynach podmiotów zewnętrznych. Użytkownik przyjmuje również do wiadomości i zgadza się, że Epic nie ma obowiązku w żaden sposób wykorzystać stworzonych przez Użytkownika Treści.</p><p><strong>6. Obliczanie Płatności.</strong></p><p><strong>6.1	Przypisani Użytkownicy</strong>. Kiedy Użytkownik zostanie Twórcą, otrzyma kod (zwany dalej „<strong>Kodem twórcy</strong>”), a także łącze do przypisania, które może załączać w swoich Treściach. Jeżeli inny użytkownik kliknie łącze albo wprowadzi Kod twórcy Użytkownik przy użyciu urządzenia, na którym ten inny użytkownik zalogował się na swoje Konto Epic, ten inny użytkownik zostanie „<strong>Przypisanym użytkownikiem</strong>”.Spełniające kryteria kwalifikacyjne zakupy dokonane przez Przypisanego użytkownika i wykorzystane przez niego kody w jednej z naszych Gier wideo albo na Portalu programu Wesprzyj Twórcę (zwanym dalej „<strong>Portalem twórców</strong>”) zostaną zaliczone na poczet Minimalnej kwoty wypłaty, której osiągnięcie zakwalifikuje Użytkownika do otrzymania Płatności. Użytkownik może być Przypisanym użytkownikiem tylko jednego Twórcy w danym momencie. Kiedy Użytkownik wykorzysta należący do kogoś innego Kod twórcy albo skorzysta z łącza kogoś innego, ten gracz przestanie być Przypisanym użytkownikiem danego Użytkownika.</p><p><strong>6.2	Obliczanie Płatności.</strong> Informacja na temat obliczania przez Epic Płatności w związku z Programem znajduje się na Portalu Twórców. Sposób obliczania może z czasem ulec zmianie, w związku z czym należy regularnie sprawdzać Portal Twórców, aby dowiadywać się o zmianach dotyczących Programu i Płatności, przy czym jednak wszelkie zmiany będą obowiązywać tylko w odniesieniu do przyszłych Płatności, a nie uzyskanych już Płatności.</p><p><strong>6.3	Brak prawa do przeprowadzenia kontroli. </strong>Postanowienia niniejszego Regulaminu ani żadnej umowy, ani też żadna zasada prawna nie nadają Użytkownikowi ani żadnej osobie trzeciej żadnego prawa do sprawdzania ani badania jakichkolwiek danych, dokumentów, rejestrów, oprogramowania czy systemów Epic w jakimkolwiek związku z Programem. Epic nie ma obowiązku ujawniać żadnych sprawozdań finansowych, bilansów, wzorów ani innych dokumentów biznesowych Użytkownikowi ani żadnej osobie trzeciej, w tym w szczególności żadnych informacji finansowych związanych z Płatnością.</p><p><strong>7. Szczegóły Płatności.</strong></p><p>Epic będzie realizować Płatności co miesiąc. Oto czego można się spodziewać w procesie realizacji płatności przez Epic:</p><p><strong>7.1	Rachunek do Płatności.</strong>Użytkownik musi utworzyć rachunek do wypłat i przeprowadzić procedurę rejestracji na potrzeby wypłat określoną przez zewnętrznego usługodawcę zatrudnionego przez Epic w celu przetwarzania i realizowania Płatności (zwanego dalej „<strong>Usługodawcą świadczącym usługi w zakresie wypłat</strong>”) zanim będzie mieć możliwość otrzymywania Płatności. Procedurę rejestracji należy ukończyć w ciągu 60 dni od Przyjęcia do Programu. Jeżeli do tego czasu Użytkownikowi nie uda się ukończyć procedury rejestracji, Użytkownik nie otrzyma żadnych Płatności, wszelkie przypisywane Użytkownikowi zakupy albo umorzenia zostaną zresetowane do zera i wypowiemy niniejszy Regulamin.</p><p><strong>7.2	Pzedstawiciele. </strong>Jeżeli Użytkownik występuje w roli pełnomocnika albo przedstawiciela Twórcy, Użytkownik poświadcza, że posiada umocowanie do przedstawienia konkretnych informacji dotyczących wypłat, które nam podaje, a w stosownych przypadkach do otrzymania od nas Płatności. Epic nie ponosi odpowiedzialności i nie będzie rozsądzać żadnych sporów pomiędzy Użytkownikiem a jakimkolwiek innym pełnomocnikiem albo podmiotem w związku z (a) przedstawionymi nam przez Użytkownika informacjami dotyczącymi wypłat ani (b) wypłatą albo jakimkolwiek podziałem wypłaty pomiędzy Użytkownika a jakąkolwiek osobę trzecią.</p><p><strong>7.3</strong>	<strong>Comiesięczne wypłaty za pośrednictwem Usługodawcy świadczącego usługi w zakresie wypłat.</strong> Jeżeli Użytkownik osiągnie Minimalną kwotę wypłaty zrealizujemy Płatność Użytkownika około 30 dni po zakończeniu miesiąca, w którym została ona osiągnięta. Jeżeli w ramach przypisanych zakupów albo przypadków wykorzystania kodu Użytkownik uzyska kwotę mniejszą niż 100 USD w jakimś miesiącu, przeniesiemy te przypadki przypisania na kolejny miesiąc przez maksymalnie 12 kolejnych miesięcy. Na przykład, jeśli wykorzystasz 50 USD na poczet progu Minimalnej kwoty wypłaty na podstawie przypisanych zakupów albo przypadków wykorzystania kodów w styczniu i kolejne 50 USD na poczet progu Minimalnej kwoty wypłaty na podstawie przypisanych zakupów albo przypadków wykorzystania kodów w lutym, wyślemy Ci Płatność w wysokości 100 USD do końca marca. Informacje na temat Płatności Użytkownik może przeglądać na Pulpicie Twórcy na Portalu Twórcy. </p><p><strong>7.4	Minimalna wypłata.</strong> Nie każdy, kto ma Przypisanych użytkowników uzyska wystarczająco dużo przypisanych zakupów albo przypadków wykorzystania kodów, aby doszło do zlecenia Płatności przez Epic. Co do zasady zlecamy płatności w kwotach powyżej 100 USD. Jeżeli przypisane zakupy i umorzenia w związku z powiązanymi z kontem Użytkownika w ramach Programu nie uda się osiągnąć kwoty równej albo wyższej niż 100 USD (zwanej dalej „<strong>Minimalną kwotą wypłaty</strong>”), będziemy co miesiąc przenosić te przypisane kwoty i zapłacimy Użytkownikowi, kiedy przekroczy próg Minimalnej kwoty wypłaty. Wysokość progu Minimalnej kwoty wypłaty jest weryfikowany co 12 miesięcy, począwszy od daty przyjęcia do Programu. Jeżeli Użytkownik nie osiągnie progu Minimalnej kwoty wypłaty w okresie 12 kolejnych miesięcy, przypisane kwoty zostaną wyzerowane i Użytkownik będzie musiał zacząć od nowa. Jeżeli Użytkownik uczestniczy w innych programach monetyzacji Epic, Epic może wedle własnego uznania połączyć kwalifikujące się nagrody należne do zapłaty w związku z jakimkolwiek innym programem, aby osiągnąć Minimalną kwotę wypłaty. </p><p><strong>8. Podatki.</strong></p><p><strong>8.1	Formularze. </strong>Użytkownik musi przekazać nam wypełniony Formularz W-9 (jeżeli mieszka w Stanach Zjednoczonych) albo Formularz W-8BEN (jeżeli nie mieszka w Stanach Zjednoczonych), dane dotyczące rachunku bankowego i inne informacje dotyczące kwestii podatkowych, abyśmy mogli zrealizować płatność na rzecz Użytkownika. </p><p><strong>8.2	Sprawozdawczość i pobieranie zaliczek.</strong> Obowiązkiem Użytkownika jest opłacenie wszelkich innych podatków, w tym podatku dochodowego, składek, podatku VAT i podobnych opłat należnych z tytułu płatności, które realizujemy na rzecz Użytkownika na mocy postanowień niniejszego Regulaminu. W określonych systemach prawnych przepisy podatkowe mogą wymagać od nas gromadzenia lub zgłaszania informacji podatkowych na temat Użytkownika, pobrania zaliczek na podatek z tytułu wypłat zrealizowanych na rzecz Użytkownika albo obydwóch tych czynności. Jeżeli Użytkownik nie przedstawi nam dokumentacji, którą uznamy za wystarczającą w celu spełnienia naszego obowiązku pobierania zaliczek na podatek z tytułu wypłat zrealizowanych na rzecz Użytkownika, możemy wstrzymać wypłaty do kwoty wymaganej przez prawo dopóki Użytkownik nie przedstawi nam wystarczającej dokumentacji.</p><p>Jeżeli będziemy musieli pobierać zaliczki na podatek z tytułu płatności realizowanych na rzecz Użytkownika, odliczymy kwoty tych podatków od należnych Użytkownikowi kwot i przekażemy je właściwym organom podatkowym. Przekażemy Użytkownikowi potwierdzenie pobrania wszelkich takich zaliczek na podatek pobierany u źródła, jak również przekażemy Użytkownikowi inne dokumenty, których zażąda on zasadnie, aby mieć możliwość uzyskania zagranicznej ulgi podatkowej albo zwrotu podatku.</p><p><strong>9. Opłaty</strong>.</p><p><strong>9.1	Opłaty transakcyjne z tytułu wypłat.</strong> Należy zauważyć, że nasz Usługodawca świadczący usługi w zakresie wypłat pobiera opłaty transakcyjne z tytułu każdej Płatności (które są pokrywane z wszelkich kwot, które w przeciwnym wypadku byłyby należne Użytkownikowi). Epic nie nakłada żadnych dodatkowych opłat.</p><p><strong>9.2	Koszty naliczane przez osoby trzecie. </strong>Użytkownik ponosi <em>wyłączną</em> odpowiedzialność z tytułu wszelkich kosztów albo opłat naliczanych przez osoby trzecie w związku z publikacją Treści Użytkownika przez Epic. Wszelkie zobowiązania Epic na mocy postanowień niniejszego Regulaminu są zobowiązaniami wyłącznie wobec Użytkownika, czyli osoby przyjmującej przyjmującego postanowienia niniejszego Regulaminu, które obowiązują wyłącznie po przyjęciu przez Epic Wniosku Użytkownika. Epic nie opłaci i nie będzie opłacać żadnych prowizji, podatków, opłat ani innych należności wobec innych podmiotów, w tym podmiotów, które mogły pomóc Użytkownikowi stworzyć Treści Użytkownika. </p><p><strong>9.3	Umowy z podmiotami zewnętrznymi.</strong> Użytkownik przyjmuje do wiadomości, że Epic nie ponosi odpowiedzialności z tytułu żadnych umów z cechami, związkami zawodowymi, artystami, wytwórniami muzycznymi, wydawnictwami, licencjodawcami zewnętrznymi ani stowarzyszeniami zbiorowego zarządzania prawami autorskimi (zwanymi dalej „<strong>Umowami z podmiotami zewnętrznymi</strong>”) w celu wykorzystania Treści Użytkownika w sposób dozwolony na mocy postanowień niniejszego Regulaminu i Polityk dotyczących gier wideo. Jeżeli Użytkownik stworzy jakiekolwiek treści podlegające takim opłatom albo obowiązkom, spoczywa na nim wyłączny obowiązek uiszczenia tych opłat. W przypadku skierowania do Epic żądań dotyczących takich płatności Epic zastrzega sobie prawo do: (a) potrącenia takich kwot z Płatności należnych Użytkownikowi; (b) usunięcia Treści Użytkownika; (c) wypowiedzenia albo zawieszenia umowy zawartej na mocy postanowień niniejszego Regulaminu do czasu prawidłowego przekazania płatności na rzecz odpowiednich osób albo podmiotów; (d) dochodzenia wszelkich innych środków prawnych przysługujących Epic na mocy prawa albo zasad słuszności albo (e) zastosowania dowolnego połączenia powyższych działań.</p><p><strong>10. Zakończenie programu i zmiany w nim.</strong></p><p><strong>10.1	Prawo Epic do wprowadzania zmian. </strong>Epic może zmienić postanowienia niniejszego Regulaminu, na przykład zmodyfikować, zaktualizować, dodać, usunąć albo zmodyfikować Wymogi kwalifikacyjne i zmienić sposób obliczania Płatności, w każdej chwili i z dowolnej przyczyny, aktualizując treść niniejszego Regulaminu.</p><p>W przypadku wprowadzenia istotnych zmian w niniejszym Regulaminie zawiadomimy Użytkownika z zasadnym wyprzedzeniem i umożliwimy zapoznanie się ze zmianami z wyjątkiem sytuacji nagłych, na przykład gdy wynika to z przyczyn prawnych, regulacyjnych albo związanych z bezpieczeństwem bądź służy zapobiegnięciu szkodzie albo odpowiedzialności jakiegokolwiek Użytkownika, osoby trzeciej, Epic albo naszych Jednostek stowarzyszonych. Jeżeli Użytkownik nie zgadza się na nowe warunki, powinien zaprzestać korzystania z usług Portalu Twórcy i Programu.</p><p><strong>10.2	Prawo Epic do rozwiązania umowy.</strong>Fakt istnienia Programu w chwili obecnej nie tworzy w żadnym wypadku zobowiązania kontynuacji programu przez Epic w przyszłości, ani nie gwarantuje, że Użytkownik będzie otrzymywać w przyszłości Płatności. Epic może w każdej chwili rozwiązać umowę zawartą na mocy postanowień niniejszego Regulaminu po przedstawieniu Użytkownikowi wypowiedzenia z przynajmniej 15-dniowym wyprzedzeniem.</p><p><strong>10.3	Prawo Użytkownika do wypowiedzenia umowy.</strong> Użytkownik może w każdej chwili rozwiązać umowę zawartą na mocy postanowień niniejszego Regulaminu po przedstawieniu Epic wypowiedzenia z przynajmniej 15-dniowym wyprzedzeniem.</p><p><strong>10.4	Skutek rozwiązania</strong>. Po wypowiedzeniu przez umowy zawartej na mocy postanowień niniejszego Regulaminu przez Epic albo przez Użytkownika Użytkownik będzie mieć prawo wyłącznie do Płatności uzyskanych przed wypowiedzeniem umowy, wyłącznie jeżeli kwoty tych Płatności wynoszą przynajmniej tyle, co próg Minimalnej kwoty wypłaty. </p><p><strong>11. Pozostałe kwestie.</strong></p><p><strong>11.1	Stosunek Użytkownika z Epic. </strong>Niniejszy Regulamin stanowi niewyłączną umowę pomiędzy Epic a Użytkownikiem jako niezależnym Twórcą.Płatności nie stanowią wynagrodzenia. Dobrowolne przesyłanie Treści nie prowadzi do powstania pomiędzy Użytkownikiem a Epic stosunku zatrudnienia ani stosunku z niezależnym wykonawcą. Epic nie zatrudnia ani nie najmuje Użytkownika do świadczenia żadnych usług. Jako uczestnik Programu Użytkownik samodzielnie ustala swój harmonogram i tworzy Treści tylko jeśli, jak i kiedy chce bez nadzoru, kontroli ani wytycznych ze strony Epic. Użytkownik ma obowiązek zapewnić sobie własny sprzęt i zasoby, z których korzysta w trakcie tworzenia. Użytkownik podejmuje te działania na własne ryzyko i nie będzie miał prawa do odszkodowania pracowniczego, ochrony ubezpieczeniowej ani innych świadczeń, które Epic może zapewniać swoim pracownikom.</p><p><strong>11.2	Cesja.</strong> Użytkownik nie może przenieść żadnych ze swoich praw i obowiązków na mocy postanowień niniejszego Regulaminu na żadną inną osobę z jakiejkolwiek przyczyny, a wszelkie próby dokonania tego przez Użytkownika będą uznawane za nieważne i mogą również prowadzić do rozwiązania umowy zawartej na mocy postanowień niniejszego Regulaminu i usunięcia Konta Epic, o ile nie zostało to zabronione w inny sposób.</p><p><strong>11.3	OGRANICZENIA ODPOWIEDZIALNOŚCI.</strong> Postanowienia tego ustępu obowiązują w maksymalnym zakresie dozwolonym przepisami obowiązującego prawa: EPIC NIE PONOSI ODPOWIEDZIALNOŚCI ZA TREŚCI TWORZONE PRZEZ UŻYTKOWNIKA, W TYM ZA STRATY ALBO SZKODY ZWIĄZANE Z TYMI TREŚCIAMI. UŻYTKOWNIK, KTÓRY UDOSTĘPNIŁ TREŚCI TWORZONE PRZEZ UŻYTKOWNIKA PONOSI ZA NIE PEŁNĄ ODPOWIEDZIALNOŚĆ. BEZ USZCZERBKU DLA INNYCH POSTANOWIEŃ NINIEJSZEGO REGULAMINU, W ŻADNYM WYPADKU EPIC ANI JEJ BEZPOŚREDNIE BĄDŹ POŚREDNIE JEDNOSTKI ZALEŻNE, KONTROLOWANE JEDNOSTKI STOWARZYSZONE, PEŁNOMOCNICY, PRACOWNICY ANI PRZEDSTAWICIELE NIE BĘDĄ PONOSIĆ ODPOWIEDZIALNOŚCI WOBEC ŻADNEJ OSOBY ANI PODMIOTU, NIEZALEŻNIE OD PODSTAWY POWÓDZTWA, WYNIKAJĄCEJ Z UMOWY, CZYNU ZABRONIONEGO ALBO NA INNEJ PODSTAWIE, ZA WSZELKIE UTRACONE ZYSKI, PRZERWY W DZIAŁALNOŚCI ALBO Z TYTUŁU SZKÓD UBOCZNYCH, SZCZEGÓLNYCH, NASTĘPCZYCH, PRZYKŁADOWYCH ANI RETORSYJNYCH, POWSTAŁYCH NA SKUTEK ALBO WYNIKAJĄCYCH Z NINIEJSZEGO REGULAMINU, NAWET JEŻELI POINFORMOWANO EPIC O MOŻLIWOŚCI WYSTĄPIENIA TEGO RODZAJU SZKÓD ALBO ODPOWIEDZIALNOŚCI.</p><p><strong>11.4.	Zwolnienie z odpowiedzialności</strong>. Użytkownik zgadza się zwolnić z odpowiedzialności Epic, jej jednostki stowarzyszone i każdego z ich członków zarządu, członków organów, pracowników, pełnomocników, następców prawnych i cesjonariuszy (zwanych dalej łącznie „<strong>Podmiotami Epic</strong>”) z tytułu wszelkich roszczeń osób trzecich, strat, odpowiedzialności, przypadków uszczerbku na zdrowiu, szkód majątkowych, kosztów albo szkód wynikających z rzeczywistych albo zagrażających roszczeń albo podstaw powództwa z tytułu (a) rzekomego bądź rzeczywistego naruszenia przez Użytkownika niniejszego Regulaminu albo (b) rażącego zaniedbania bądź umyślnego działania Użytkownika. Ponadto Użytkownik zobowiązuje się zwolnić Podmioty Epic z wszelkiej odpowiedzialności z tytułu roszczeń, szkód, zobowiązań, kosztów i wydatków (w tym w szczególności uzasadnionych kosztów zewnętrznej obsługi prawnej) wynikających z Treści, w tym powiązanych roszczeń dotyczących własności intelektualnej. Postanowienie to pozostaje w mocy po wygaśnięciu albo rozwiązaniu umowy zawartej na mocy postanowień niniejszego Regulaminu.</p><p><strong>11.5.	Ubezpieczenie</strong>. Użytkownik przyjmuje do wiadomości, że Epic nie zapewnia ani nie oferuje żadnego ubezpieczenia jakiegokolwiek rodzaju na rzecz Użytkownika ani jego spadkobierców, wykonawców testamentu ani kuratorów w odniesieniu do obowiązków Użytkownika określonych w Regulaminie. Wyłącznym obowiązkiem Użytkownika jest uzyskanie i opłacenie wszelkich ubezpieczeń na życie, wypadkowych, komunikacyjnych, związanych z zatrudnieniem, majątkowych albo innych ubezpieczeń związanych z tworzeniem przez Użytkownika Treści albo z jakimikolwiek zobowiązaniami Użytkownika na mocy postanowień niniejszego Regulaminu.</p><p><strong>11.6	Prawo właściwe/właściwość miejscowa.</strong> Niniejszy Regulamin oraz wszelkie wynikające z niego spory podlegają przepisom prawa hrabstwa Wake w Karolinie Północnej dotyczącego umów zawieranych i realizowanych w całości na tym terytorium. Wszelkie postępowania mające na celu egzekwowanie niniejszego Regulaminu, do których nie ma zastosowania odpowiednia umowa o arbitrażu, będą wnoszone wyłącznie przed sądy stanowe w hrabstwie Wake w Karolinie Północnej albo, jeśli zastosowanie ma właściwość rzeczowa sądów federalnych, przez Sąd Okręgowy Stanów Zjednoczonych Ameryki Północnej dla Wschodniego Okręgu Karoliny Północnej, a Epic i Użytkownik nieodwołalnie przyjmują właściwość takich sądów i zobowiązują się nie podnosić wszelkich zarzutów dotyczących niedogodnej właściwości miejscowej takich sądów.</p><p><strong>11.7	Odrębność postanowień.</strong> Jeżeli którekolwiek z postanowień niniejszego Regulaminu jest, stanie się albo zostanie uznane za nieważne, niezgodne z prawem albo niewykonalne na mocy przepisów obowiązującego prawa w jakimkolwiek systemie prawnym, takie postanowienie uznaje się za zmienione w celu zapewnienia jego zgodności z takimi przepisami prawa bez istotnych zmian zamiarów stron i odpowiednio się je egzekwuje albo usuwa się je, przy czym pozostałe postanowienia niniejszego Regulaminu pozostają w pełni w mocy.</p><p><strong>12. Zdefiniowane pojęcia</strong>.</p><p>Oprócz powyższych terminów pisanych wielką literą, następującym terminom przypisano specjalne znaczenie w niniejszym Regulaminie:</p><p><strong>12.1	</strong>„<strong>Jednostka stowarzyszona</strong>” oznacza w odniesieniu do Epic każdy podmiot, który bezpośrednio lub pośrednio kontroluje taką Stronę, jest przez nią kontrolowany albo pozostaje pod jej wspólną kontrolą, Epic, w tym (w szczególności) jej dalszych licencjobiorców i jednostki zależne.</p><p><strong>12.3 	</strong>„<strong>Wniosek</strong>” oznacza wypełnione informacje i materiały, które Użytkownik musi przedstawić Epic, aby ubiegać się o uczestnictwo w tym Programie.</p><p><strong>12.4 	</strong>„<strong>Cechy marki</strong>” oznaczają wszelkie nazwy handlowe, znaki towarowe, nazwy podmiotów prowadzących działalność pod firmą, nazwy grup, nazwy użytkowników platform, pseudonimy artystyczne, znaki usługowe, logo, nazwy domen albo inne wyróżniające elementy marki odpowiednio Użytkownika albo Epic, posiadane (albo uzyskiwane na mocy licencji) każdorazowo przez każdą ze stron, w tym wszelkie znaki podmiotów zewnętrznych zapewniane Epic przez Użytkownika, które mogą być wyświetlane w związku z promocją, marketingiem, sprzedażą, wspieraniem i rozpowszechnianiem Treści.</p><p><strong>12.5	</strong>„<strong>Epic</strong>” oznacza:</p><ol><li>Epic Games, Inc., jeżeli główne miejsce zamieszkania Użytkownika (albo główne miejsce prowadzenia działalności w przypadku Przedsiębiorstw) znajduje się w Stanach Zjednoczonych;</li><li>Jeżeli Twoje główne miejsce zamieszkania albo główne miejsce prowadzenia działalności nie znajduje się w Stanach Zjednoczonych, (i) Epic Games Entertainment International GmbH, spółka z ograniczoną odpowiedzialnością utworzona na mocy przepisów prawa Szwajcarii, jeżeli tworzysz Treści dotyczące Gry wideo udostępnianej na mocy licencji przez ten podmiot, albo (ii) Epic Games Commerce GmbH, spółka z ograniczoną odpowiedzialnością utworzona mocy przepisów prawa Szwajcarii, jeżeli tworzysz Treści dotyczące jakiejkolwiek innej Gry wideo.</li></ol><p><strong>12.7	</strong>„<strong>Użytkownik</strong>” oznacza każdą osobę fizyczną, spółkę albo inny podmiot prawny zgodnie z prawem wchodzący w interakcje z Grą wideo na mocy postanowień Polityk dotyczących gier wideo.</p><p><strong>12.8	</strong>„<strong>Polityki dotyczące gier wideo</strong>” oznaczają <a href="https://legal.epicgames.com/epicgames/tos">Warunki świadczenia usług Epic Games Store</a> (oraz wszelkie regulaminy uzupełniające tą licencję), Umowę EULA, Wskazówki dotyczące twórczości, Wytyczne społeczności Fortnite oraz wszelkie inne obowiązujące polityki albo dokumentacje, które Epic może okresowo publikować albo aktualizować wedle własnego uznania Epic (z zastrzeżeniem powiadomienia Użytkownika w sposób przewidziany odpowiednio w każdym dokumencie).</p>