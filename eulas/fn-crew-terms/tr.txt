Son Güncelleme: 01/12/2024
Fortnite Tayfası Abonelik Koşulları
Fortnite Tayfası yinelenen ödemeli bir aboneliktir. Bir Fortnite Tayfası aboneliği satın alarak ("Abonelik") aşağıdaki koşulları onaylamış olursunuz ("Fortnite Tayfası Abonelik Koşulları").
Aboneliğiniz Epic Games Hizmet Koşulları'na dahildir ve anlaşma, referans olması açısından bu koşullara eklenmiştir.
ÖNEMLİ: EPIC GAMES HİZMET KOŞULLARI BAĞLAYICI, BİREYSEL TAHKİM VE TOPLU DAVADAN FERAGAT HÜKMÜ İÇERİR. BU HÜKÜM, SATIN ALIMINIZDA VE AMERİKA BİRLEŞİK DEVLETLERİ'NDE YAŞIYORSANIZ ABONELİK KULLANIMINIZDA GEÇERLİ OLACAKTIR. AVRUPA BİRLİĞİ'NDE YAŞIYORSANIZ GEÇERLİ OLMAZ AMA BAŞKA HERHANGİ BİR YERDE GEÇERLİ OLABİLİR.
Aboneliğinizi Xbox, PlayStation®, Nintendo Switch gibi başka bir firmanın platformundan veya farklı bir platform ya da satıcıdan satın alırsanız (bunlara "Üçüncü Taraf Aboneliği" adı verilir) ek koşullar ve gereksinimler geçerli olabilir. Daha fazla bilgi için platform sağlayıcınızın koşullarını inceleyin.
1. Aboneliğinizi satın aldığınız platformu (örn. Xbox, PlayStation®, Nintendo Switch vb.) dikkatlice seçtiğinizden emin olun. Aboneliğiniz, iptal edilene kadar onu satın aldığınız platformla ("Ana Platformunuz") ilişkilendirilir ve platformlar arasında aktarılamaz. Abonelikten aldığınız içeriklere farklı platformlarda erişebileceksiniz ancak aldığınız V-Papeller diğer platformlarda kullanılamayabilir. Abonelik içeriğine erişmek için her abonelik döneminde Ana Platformunuzda oturum açmalısınız.
2. Aboneliğinizin yinelenen bir ücreti vardır ("Abonelik Ücreti") ve iptal edilene kadar otomatik olarak yenilenmeye devam eder. Aboneliğinizi satın aldığınız platformdan istediğiniz zaman iptal edebilirsiniz. Aboneliğinizi PC veya mobilde Epic'ten satın aldıysanız üç farklı yöntemle iptal edebilirsiniz:
a)        Oyun içinde Biletler sekmesini açın ve aboneliğinizi iptal edin.
b)        İnternetten iptal etmek için <a id="url" href="https://www.epicgames.com/account/subscriptions" style="EULA.Hyperlink">https://www.epicgames.com/account/subscriptions</> adresini ziyaret edin.
c)        Epic Games Store uygulamasını açın, profilinize tıklayın, hesabınızı seçin ve Abonelikler sekmesine gidin.
Başka bir şirketin hizmetleri üzerinden (örn. Xbox, PlayStation®, Nintendo Switch) Abonelik satın aldıysanız, Aboneliği <a id="url" href="https://www.epicgames.com/help/tr/c-Category_Fortnite/c-Fortnite_Billingandpayment/fortnite-tayfasi-aboneligimi-nasil-iptal-ederim-a000085124" style="EULA.Hyperlink">burada</> açıklandığı üzere satın aldığınız platform üzerinden ya da web sitesinden iptal edebilirsiniz. Epic, bu platformların faturalandırma veya iptal süreçlerine dahil olmaz.
3. Abonelik satın almak için ikamet ettiğiniz ülkede yasal olarak reşit olmuş bir yetişkin olmalısınız. Abonelik ödemesi yapabilmeniz için kaydolurken hesap ve ödeme yöntemi bilgileriniz istenecektir. Epic ile bir ödeme yöntemi paylaşarak hem (i) bahsedilen ödeme yöntemini kullanma yetkisi olan bir yetişkin olduğunuzu hem de (ii) paylaştığınız ödeme bilgilerinin doğruluğunu ve hatasızlığını beyan etmiş olursunuz.
4. Abonelik satın aldığınızda yinelenen Abonelik Ücreti ödemelerine onay verdiğinizi doğrulamış olursunuz. Yinelenen Abonelik Ücreti ödemeleriniz onayladığınız zaman aralıklarında, satın aldığınız günden Aboneliğinizi iptal ettiğiniz güne kadar devam eder. Abonelik satın alarak Epic'e, bir üçüncü taraf platformuna veya belirli bir üçüncü taraf ödeme aracısına, paylaştığınız ödeme yöntemi üzerinden tekrarlanan ve Abonelik iptal edilene kadar otomatik olarak devam eden bir Abonelik Ücreti alma yetkisi vermiş olursunuz. Geçerli yasalarca aksi gerekmediği takdirde Abonelik Ücretine ilgili Federal, devlet veya belediye vergileri ve ücretleri dahil değildir.
Not: Üçüncü Taraf Aboneliği satın almadan önce ilgili platform sağlayıcısının kurallarını ve süreçlerini dikkatlice incelemelisiniz. Aboneliğinizi başka bir firmadan satın almanız durumunda ek koşullar, gereksinimler ve iptal politikaları uygulanabilir.
5. Abonelik Ücretlerini durdurmak için Aboneliğinizi bir sonraki faturalandırma gününden önce iptal etmeniz gerekmektedir. Sonraki faturalandırma gününüzü öğrenmek için:
a)        Oyun içinde Biletler sekmesine gidin.
b)        <a id="url" href="https://www.epicgames.com/account/subscriptions" style="EULA.Hyperlink">https://www.epicgames.com/account/subscriptions</> adresini ziyaret edin.
c)        Epic Games Store uygulamasını açın, profilinize tıklayın, hesabınızı seçin ve Abonelikler sekmesine gidin.
Aboneliğinizi bir sonraki faturalandırma gününden önce iptal ederseniz aboneliğiniz yenilenmez ve bir Abonelik Ücreti daha ödemezsiniz.
6. Aboneliğinize dahil olarak ("Tekrar Eden Avantajlar") elde edersiniz:
(a)        1.000 V-Papel.
(b)        Fortnite Tayfa Paketi kozmetik eşya seti.
(c)        Abonelik ve bilet etkinken mevcut Fortnite biletlerindeki premium ödülleri alabilme imkânı.
(d)        1 Aralık 2024 TSİ 08.00'den önce başlamış etkin bir Aboneliğiniz varsa ve bir Fortnite Sezonu Savaş Bileti devam ederken iptal ettiyseniz o sırada mevcut olan Fortnite Sezonu Savaş Bileti'ndeki premium ödüllerini alabilme imkânınız sezonun sonuna kadar devam eder.
Etkin bir Aboneliğiniz varsa abonelik tarihinizi ve saatinizi Biletler sekmesinden görebilirsiniz.
Hesabınıza her ay 1.000 V-Papel aktarılacaktır. Fortnite Tayfa Paketlerinde bulunan eşyalar her ay değişir. Tayfa Paketlerinde bulunan eşyalar Fortnite Tayfası Abonelerine özel olarak verilir.
Epic zaman zaman Aboneliğinize dahil olan ek avantajlar sunabilir. Bu avantajlar Fortnite veya Epic tarafından yayınlanmış başka oyunlar veya ürünler ile ilgili olabilir ("Bonus Avantajlar"). Bonus Avantajların bir garantisi yoktur. Tüm platformlardaki aboneler için mevcut olmayabilir ve Epic'in tercihleri doğrultusunda aydan aya değişebilir veya kaldırılabilir.
Tekrar Eden Avantajlar ve Bonus Avantajlar birlikte "Abonelik İçeriği" olarak adlandırılır.
Aboneliğinizi iptal etmeniz durumunda tüm Fortnite biletlerinden kazandığınız premium ödüller ve abone olduğunuz süre boyunca aldığınız Abonelik İçeriği sizde kalır. Abonelik Ücretinin herhangi bir miktarına eşdeğer bir iade alma hakkına sahip olmayacaksınız. Bu iade politikası, bu politikaya bakılmaksızın, iade konusunda size tanınmış olabilecek hiçbir yasal hakkı etkilemez. 
7. Abonelik gereksinimleri ve mevcut özellikler platformlara, bölgelere ve geçen süreye bağlı olarak değişebilir. Abonelik Ücretini herhangi bir zamanda değiştirebiliriz. Böyle bir durum olursa sizi 30 gün önceden bilgilendireceğiz. Fiyat değişikliğini onaylamamanız durumunda fiyat değişikliği uygulanmadan önce Aboneliğinizi iptal etmeniz gerekir. Aboneliği kullanmaya devam etmeniz durumunda yeni yenilenen Abonelik Ücretini kabul etmiş olursunuz.
8. Epic, Fortnite Tayfası Abonelik Koşullarını farklı zamanlarda değiştirebilir ve Fortnite Tayfası Abonelik Koşullarının en güncel halini <a id="url" href="https://www.fortnite.com/news/fortnite-crew-terms" style="EULA.Hyperlink">https://www.fortnite.com/news/fortnite-crew-terms</> adresinde paylaşır.