Data dell’ultimo aggiornamento: 01/12/2024
Termini dell'abbonamento alla Crew di Fortnite
L'accesso alla Crew di Fortnite è offerto tramite abbonamento con pagamenti ricorrenti. Acquistando un abbonamento alla Crew di Fortnite ("Abbonamento"), accetti i seguenti termini ("Termini dell'abbonamento alla Crew di Fortnite").
L'Abbonamento fa parte dei <a id="url" href="https://legal.epicgames.com/epicgames/tos" style="EULA.Hyperlink">Termini di servizio di Epic Games</>, che è incorporato nei presenti termini mediante riferimento.
IMPORTANTE: I TERMINI DI SERVIZIO DI EPIC GAMES CONTIENGONO UNA DISPOSIZIONE DI ARBITRATO INDIVIDUALE VINCOLANTE E DI RINUNCIA ALL'AZIONE COLLETTIVA (CLASS ACTION). TALE DISPOSIZIONE SI APPLICHERÀ ALL'ACQUISTO E ALL'UTILIZZO DELL'ABBONAMENTO SE RISIEDI NEGLI STATI UNITI. NON SI APPLICA SE RISIEDI NELL'UE, MA POTREBBE APPLICARSI SE RISIEDI ALTROVE.
Potrebbero essere applicabili termini e requisiti aggiuntivi se acquisti l'Abbonamento tramite la piattaforma di un'altra azienda, come Xbox, PlayStation®, Nintendo Switch o tramite qualsiasi altra piattaforma o rivenditore (tali Abbonamenti sono denominati "Abbonamenti di terze parti"). Per maggiori informazioni, consulta i termini del fornitore di piattaforma.
1. Assicurati di scegliere attentamente la piattaforma (ad es. Xbox, PlayStation®, Nintendo Switch) su cui acquisti il tuo Abbonamento. Il tuo Abbonamento è associato alla piattaforma su cui lo hai acquistato (la tua "Piattaforma principale") finché non viene annullato e non è trasferibile da una piattaforma all'altra. Potrai accedere agli oggetti che ricevi dall'abbonamento su piattaforme diverse, ma i V-buck che ricevi potrebbero non essere riscattabili su altre piattaforme. Per accedere ai Contenuti dell'abbonamento, devi effettuare l'accesso alla tua Piattaforma principale per ogni periodo di abbonamento.
2. Il tuo Abbonamento prevede un addebito periodico ("Canone di abbonamento") e continuerà a rinnovarsi automaticamente finché non lo annulli. Puoi annullare l'Abbonamento in qualunque momento tramite la piattaforma su cui hai acquistato l'Abbonamento. Ci sono tre modi per annullare l'Abbonamento acquistato da Epic su PC o dispositivo mobile:
a)        nel gioco, seleziona la scheda Pass e procedi con l'annullamento dell'Abbonamento;
b)        visita <a id="url" href="https://www.epicgames.com/account/subscriptions" style="EULA.Hyperlink">https://www.epicgames.com/account/subscriptions</> per annullarlo via web; oppure
c)        apri l'applicazione Epic Games Store, fai clic sul tuo profilo, seleziona l'account e vai alla scheda Abbonamenti.
Se hai acquistato un Abbonamento tramite un servizio di un'altra azienda (ad es. Xbox, PlayStation® o Nintendo Switch), puoi annullarlo su quella piattaforma o sui loro siti web, come spiegato <a id="url" href="https://www.epicgames.com/help/en-US/c-Category_Fortnite/c-Fortnite_Billingandpayment/how-can-i-cancel-my-fortnite-crew-subscription-a000085124" style="EULA.Hyperlink">qui</>. Epic non gestisce la fatturazione o le cancellazioni per queste piattaforme.3. Per acquistare un Abbonamento, devi essere maggiorenne (aver raggiunto la maggiore età legale) nel tuo Paese di residenza. Per pagare l'Abbonamento, al momento della registrazione ti verrà chiesto di fornire le informazioni relative al tuo account e alla modalità di pagamento. Indicando a Epic una modalità di pagamento, dichiari (i) di essere maggiorenne e autorizzato a utilizzare la modalità di pagamento indicata e (ii) che tutte le informazioni di pagamento fornite sono vere e accurate.
4. Quando acquisti l'Abbonamento, accetti di autorizzare i pagamenti periodici del Canone di abbonamento. Il pagamento periodico del Canone di abbonamento avviene a intervalli concordati dal giorno in cui acquisti l'Abbonamento fino alla sua cancellazione. Acquistando l'Abbonamento, concedi a Epic, a una piattaforma di terze parti o a un processore di pagamenti di terze parti designato l'autorizzazione a addebitare automaticamente il Canone di abbonamento mediante la modalità di pagamento indicata su base periodica fino all'annullamento dell'Abbonamento. Il Canone di abbonamento è al netto di eventuali imposte o tasse federali, statali o comunali applicabili, salvo diverse disposizioni della legge vigente.
Nota: se acquisti un Abbonamento di terze parti, esamina attentamente le regole e le procedure del fornitore di quella piattaforma. Potrebbero essere applicabili termini e requisiti aggiuntivi se acquisti l'Abbonamento tramite un'altra azienda.
5. Per interrompere l'addebito del Canone di abbonamento, dovrai annullare l'Abbonamento prima della successiva data di fatturazione. Puoi consultare la prossima data di fatturazione:
a)        nel gioco accedendo alla scheda Pass;
b)        su <a id="url" href="https://www.epicgames.com/account/subscriptions" style="EULA.Hyperlink">https://www.epicgames.com/account/subscriptions</>; oppure
c)        aprendo l'applicazione Epic Games Store, facendo clic sul tuo profilo, selezionando l'account e andando alla scheda Abbonamenti.
Se annulli prima della data di fatturazione successiva, il tuo Abbonamento non verrà rinnovato e non ti verrà addebitato un altro Canone di abbonamento.
6. Come parte dell'Abbonamento riceverai ("Vantaggi periodici"):
(a)        1.000 V-buck;
(b)        il set di oggetti estetici pacchetto Crew di Fortnite;
(c)        la possibilità di ottenere ricompense premium dagli attuali pass di Fortnite fintantoché il pass è attivo e il tuo Abbonamento è attivo;
(d)        se hai un Abbonamento attivo iniziato prima dell'1 dicembre 2024 alle 05:00 GMT (06:00 ora italiana), e lo annulli nel mezzo di un Pass battaglia della stagione di Fortnite, avrai la possibilità di ricevere ricompense premium dal Pass battaglia della stagione di Fortnite in corso fino alla fine della stagione.
Se hai un Abbonamento attivo, la data e l'ora dell'abbonamento sono disponibili nella scheda Pass del gioco.
Ti verranno forniti 1.000 V-buck ogni mese. Gli oggetti nei pacchetti Crew di Fortnite variano ogni mese. Gli oggetti nei pacchetti Crew vengono forniti esclusivamente agli abbonati alla Crew di Fortnite.
Di tanto in tanto, Epic potrebbe anche offrire vantaggi aggiuntivi associati al tuo Abbonamento relativi a Fortnite e/o ad altri giochi o prodotti pubblicati da Epic ("Vantaggi bonus"). I Vantaggi bonus non sono garantiti, potrebbero non essere disponibili per tutti gli abbonati su tutte le piattaforme, e potrebbero variare di mese in mese o essere sospesi, a sola discrezione di Epic.
I Vantaggi periodici e i Vantaggi bonus sono denominati collettivamente "Contenuti dell'abbonamento".
Se annulli l'Abbonamento, manterrai le ricompense premium guadagnate tramite tutti i pass Fortnite, nonché i Contenuti dell'abbonamento ricevuti in ogni mese in cui è stato attivo l'Abbonamento. Non avrai diritto a un rimborso pro rata di nessuna parte del Canone di abbonamento. Questa politica di rimborso non pregiudica nessun diritto di legge che potrebbe darti diritto a un rimborso nonostante detta politica.7. I requisiti per l'Abbonamento e le funzionalità disponibili possono variare a seconda delle piattaforme, delle regioni e nel tempo. Potremmo modificare il Canone di abbonamento in qualsiasi momento; in tal caso, ti informeremo con almeno 30 giorni di preavviso. Se non accetti la modifica del prezzo, dovrai annullare l'Abbonamento prima che tale modifica entri in vigore. Continuando a utilizzare l'Abbonamento, dichiari di accettare il nuovo Canone di abbonamento periodico.
8. Epic si riserva il diritto di modificare i Termini dell'abbonamento alla Crew di Fortnite di volta in volta e pubblicherà la versione più recente dei Termini dell'abbonamento alla Crew di Fortnite all'indirizzo <a id="url" href="https://www.fortnite.com/news/fortnite-crew-terms" style="EULA.Hyperlink">https://www.fortnite.com/news/fortnite-crew-terms</>