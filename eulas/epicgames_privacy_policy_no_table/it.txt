Data dell’ultimo aggiornamento: 18 luglio 2025

Per la <a id="url" href="https://www.epicgames.com/site/privacypolicy" style="EULA.Hyperlink">Privacy dei minori</>, consultare la Sezione 5

Benvenuto in Epic!

Epic Games, Inc. ha sede a Cary, in Carolina del Nord. Noi e le nostre controllate abbiamo uffici e svolgiamo operazioni in tutto il mondo che aiutano a creare e fornire alcuni dei prodotti e servizi preferiti dagli utenti, compresi giochi come Fortnite e strumenti di sviluppo come Unreal Engine (vedi “Le nostre operazioni globali” di seguito).

La presente Informativa sulla privacy descrive i diversi modi in cui possiamo raccogliere, utilizzare e condividere le informazioni su, attraverso o in relazione ai Servizi Epic (vedere “Cosa sono i Servizi Epic?” di seguito). Se ha delle domande, l’utente può sempre contattarci come descritto in seguito nella sezione “Contatti”.

Quando ci riferiamo a “Epic” (o a termini simili, come “noi” o “ci”) nella presente Informativa sulla privacy, intendiamo l’entità di Epic Games che controlla ed è responsabile dei dati dell’utente, inclusi Epic Games, Inc. e le sue controllate che contribuiscono a fornire e supportare i Servizi Epic. È anche possibile trovare i dettagli sul responsabile del trattamento dei dati personali che raccogliamo attraverso i diversi Servizi Epic nella sottostante sezione “Contatti”.

<EULA.Header>1. COSA SONO I SERVIZI EPIC?</>

Utilizziamo il termine “Servizi Epic” per descrivere qualsiasi prodotto o servizio Epic che si collega direttamente alla presente Informativa sulla privacy. Questi includono, ad esempio:

• giochi come <a id="url" href="https://www.fortnite.com/" style="EULA.Hyperlink">Fortnite</>, <a id="url" href="https://www.rocketleague.com/" style="EULA.Hyperlink">Rocket League</> (attraverso la nostra controllata Psyonix), <a id="url" href="https://fallguys.com/" style="EULA.Hyperlink">Fall Guys</> (attraverso la nostra controllata Mediatonic) e <a id="url" href="https://horizonchase2.com/" style="EULA.Hyperlink">Horizon Chase 2</> (attraverso la nostra controllata Aquiris Games Studio LLC);
• siti web e applicazioni come <a id="url" href="http://www.epicgames.com/" style="EULA.Hyperlink">www.epicgames.com</> ed <a id="url" href="http://www.epicgames.com/" style="EULA.Hyperlink">Epic Games Store</>, <a id="url" href="https://postparty.gg/" style="EULA.Hyperlink">Postparty </>(attraverso Life on Air), <a id="url" href="http://www.rocketleague.com/" style="EULA.Hyperlink">www.rocketleague.com</> (attraverso Psyonix) e <a id="url" href="http://www.fallguys.com/" style="EULA.Hyperlink">www.fallguys.com</> (attraverso Mediatonic);
• eventi dal vivo in cui viene pubblicata la presente informativa sulla privacy; e
• strumenti per sviluppatori, compreso il <a id="url" href="https://dev.epicgames.com/portal/" style="EULA.Hyperlink">Portale degli sviluppatori</> e <a id="url" href="https://www.unrealengine.com/" style="EULA.Hyperlink">Unreal Engine</>.

Si noti che l’utilizzo dei Servizi Epic può anche essere soggetto a termini e condizioni aggiuntivi. Ad esempio, l’utente deve consultare e accettare il <a id="url" href="https://www.epicgames.com/fortnite/eula" style="EULA.Hyperlink">Contratto di licenza con l’utente finale di Fortnite</> per giocare a Fortnite, il <a id="url" href="https://www.psyonix.com/eula" style="EULA.Hyperlink">Contratto di licenza con l’utente finale di Psyonix</> per giocare a Rocket League, il <a id="url" href="https://fallguys.com/eula" style="EULA.Hyperlink">Contratto di licenza con l’utente finale di Fall Guys: Ultimate Knockout</> per giocare a Fall Guys e il <a id="url" href="https://horizonchase2.com/" style="EULA.Hyperlink">Contratto di licenza con l’utente finale di Horizon Chase 2</> per giocare a Horizon Chase 2.

Si prega di leggere l’intera Informativa sulla privacy. Prima di utilizzare tali prodotti o servizi, l’utente dovrà inoltre esaminare attentamente qualsiasi altro accordo applicabile ai Servizi Epic utilizzati, nonché confermare di averlo compreso e accettato.

<EULA.Header>2. QUALI DATI RACCOGLIAMO?</>

I tipi di dati che raccogliamo dipendono da come l’utente interagisce con noi. In generale, raccogliamo dati in tre modi principali: A) quando l’utente ce li fornisce, B) automaticamente, quando l’utente usa i Servizi Epic, e C) da fornitori di servizi e terzi.

<EULA.Highlight>A. Dati forniti dall’utente</>

L’utente può fornirci diversi tipi di dati a seconda di come interagisce con i Servizi Epic. A volte, chiederemo all’utente di fornire informazioni specifiche, come quando ne abbiamo bisogno per fornirgli parti dei Servizi Epic (ad esempio, chiedendogli di fornire la sua data di nascita o di completare un processo di registrazione online). Se chiediamo all’utente di fornirci informazioni in tali casi e questi sceglie di non farlo, potrebbe non essere in grado di accedere ai relativi Servizi Epic e/o alcune caratteristiche potrebbero non funzionare come previsto.

Per esempio, per fare acquisti sull’Epic Games Store e per giocare ad alcuni dei nostri giochi, l’utente ha bisogno di un account Epic. Per crearne uno, l’utente dovrà fornirci le informazioni di base per la registrazione, come il suo nome, un nome visualizzato dal pubblico, una password, il Paese in cui vive e l’indirizzo e-mail. Se l’utente desiderasse effettuare un acquisto, potremmo chiedergli di fornire informazioni relative al pagamento (come il numero della carta di credito e la data di scadenza) per completare la transazione. Inoltre, molti dei nostri servizi richiedono la data di nascita dell’utente per determinare quali funzionalità possiamo offrirgli e quali impostazioni applicare al suo account in base alla sua età e alla sua posizione.

Raccogliamo anche i dati che l’utente ci fornisce volontariamente per iscriverlo alle notifiche e-mail, utilizzare le funzionalità social come forum o chat, ammetterlo all’accesso anticipato ai nostri giochi, utilizzare i nostri strumenti di sviluppo (incluso per creare e pubblicare giochi e altri contenuti), abilitare l’autenticazione a due fattori, registrarsi o partecipare ai nostri eventi, rispondere a sondaggi o contattarci tramite le richieste di Supporto del Giocatore o il servizio clienti. Se l’utente utilizza la funzione di chat vocale e la segnalazione vocale è abilitata in un chat vocale, sul suo dispositivo e sui dispositivi dei partecipanti alla chat vocale vengono memorizzati frammenti (snippet) di dati audio della chat vocale. Se viene segnalata una violazione delle nostre Regole della community, tali snippet possono essere trasmessi a Epic che se ne servirà per far rispettare tali regole. Se l’utente partecipa a un concorso o a un evento competitivo, o se partecipa ai nostri programmi <a id="url" href="https://www.epicgames.com/affiliate/overview" style="EULA.Hyperlink">Support-A-Creator</> o <a id="url" href="https://create.fortnite.com/island-creator/" style="EULA.Hyperlink">Island Creator</> raccoglieremo i dati della sua domanda di iscrizione e altre informazioni di cui potremmo aver bisogno per confermare la sua ammissibilità ed elaborare i pagamenti. Raccogliamo qualsiasi informazione che l’utente sceglie di fornirci in questi o altri casi simili.

<EULA.Highlight>B. Dati che raccogliamo automaticamente</>

Raccogliamo automaticamente alcuni dati quando l’utente visita, accede a o utilizza i Servizi Epic. Tra questi, informazioni sul suo utilizzo del gioco o dell’applicazione, sui suoi acquisti, sui suoi diritti e sulle altre attività nei Servizi Epic, tipicamente associate all’account dell’utente (se ha effettuato l’accesso al suo account Epic o usa un account di terzi per accedere ai Servizi Epic) o a un identificatore che abbiamo assegnato al suo dispositivo o al suo profilo. Sebbene i tipi specifici di dati che raccogliamo automaticamente possono variare, generalmente essi includono:

• Informazioni sull’utilizzo e statistiche su come l’utente interagisce con i Servizi Epic, inclusa l’applicazione che ha utilizzato o il gioco a cui ha giocato, per quanto tempo e quando ha utilizzato l’applicazione o ha giocato al gioco, i tentativi di gioco, la progressione e i risultati, le preferenze salvate, i rapporti sugli arresti anomali, gli URL dei nostri siti web che ha visitato, gli URL delle pagine di riferimento e di uscita, le visualizzazioni delle pagine, il tempo trascorso su una pagina, il numero di clic e il tipo di piattaforma.
• Informazioni tecniche su computer, dispositivo, hardware o software che l’utente usa per accedere ai nostri servizi, come l’indirizzo IP, gli identificatori del dispositivo, i plugin del fornitore di servizi internet o altre informazioni transazionali o di identificazione del dispositivo (come la marca e il modello del dispositivo, le informazioni sui sistemi operativi e sui browser del dispositivo o altre specifiche relative al dispositivo o al sistema); e
• Localizzazione approssimativa del dispositivo dell’utente, in genere derivata dall’indirizzo IP dello stesso.

I Servizi Epic utilizzano tecnologie quali cookie, file di log e web beacon per raccogliere automaticamente i tipi di dati suelencati. Alcune di queste tecnologie possono creare piccoli file o strumenti di registrazione che possono essere memorizzati sul dispositivo dell’utente. Essi aiutano noi, i nostri fornitori di servizi e i terzi a riconoscere il dispositivo dell’utente e a fornire informazioni su come l’utente utilizza e interagisce con i Servizi Epic. Per esempio, essi supportano la nostra capacità di autenticare gli utenti, ricordare le preferenze, gestire la pubblicità, personalizzare le esperienze e condurre analisi dei dati. 

Desideriamo segnalare all’utente che alcune funzionalità dei Servizi Epic vengono fornite da terzi, che potrebbero utilizzare anche processi automatizzati di raccolta dei dati e registrare informazioni in merito all’uso dei Servizi Epic, dei loro servizi o di siti web di altri nel tempo. Ad esempio, quando l’utente utilizza i Servizi Epic che includono software di terzi (come Unreal Engine), tali fornitori terzi possono raccogliere informazioni attraverso la loro tecnologia. Queste funzionalità sono soggette alle informative sulla privacy di tali terzi.

<EULA.Highlight>C. Dati che raccogliamo da altre fonti</>

In alcuni casi, potremmo anche ricevere dati riguardanti l’utente da fornitori di servizi e terzi nell’ambito dell’utilizzo dei Servizi Epic da parte dell’utente o delle sue interazioni con noi su altre piattaforme.

Per esempio, alcuni altri sviluppatori permettono all’utente di usare il suo account Epic per accedere al loro servizio. E se l’utente sceglie di collegare il proprio account Epic con il proprio account su social media di terzi (come Facebook), piattaforme di gioco (come Steam) o altri siti web o servizi simili, o se interagisce con un annuncio per uno dei Servizi Epic su un sito web o servizio esterno, la società che gestisce tale sito web o servizio può condividere alcune informazioni con Epic, in conformità alle pratiche sulla privacy di tale società. Le impostazioni sulla privacy dell’utente sul sito web o sul servizio di talaltra società disciplinano, in genere, gli specifici tipi di dati che possono essere condivisi con Epic, quindi, l’utente deve assicurarsi di rivedere e aggiornare regolarmente tali impostazioni. Esempi comuni di dati condivisi per account collegati potrebbero includere il nome visualizzato e l’ID utente dell’account presso terzi, nonché i dati e il nome del dispositivo associato, e l’indirizzo e-mail. Per i partecipanti al nostro programma Support-A-Creator, possiamo anche raccogliere il numero di seguaci dell’account di social media dell’utente ai fini dell’ammissibilità al programma.

È inoltre possibile acquistare, scaricare o accedere ad alcuni Servizi Epic su o attraverso servizi gestiti da terzi. In tal caso, gli stessi potrebbero fornirci informazioni per facilitare l’accesso e l’utilizzo dei Servizi Epic. Ciò include, in genere, dati quali il nome visualizzato, l’ID utente e le informazioni sul dispositivo e sulla regione. Per esempio, l’utente può scegliere di scaricare e giocare a giochi come Fortnite su console di gioco (come PlayStation®, la Xbox di Microsoft e la Switch di Nintendo) attraverso l’account della sua console di gioco. In tal caso, la società che gestisce la piattaforma o il servizio può condividere con noi alcune informazioni che contribuiscono a propositi quali facilitare il gioco, tenere traccia del progresso di gioco e dei diritti dell’utente.

<EULA.Highlight>D. Prevenzione di frodi e inganni</>

Fornire agli utenti una buona, equilibrata e competitiva esperienza sui Servizi Epic è estremamente importante per noi. Imponiamo rigorosamente il divieto di ingannare, hackerare, rubare account e qualsiasi altra attività non autorizzata o fraudolenta sui Servizi Epic. Usiamo una varietà di tecnologie contro l’inganno e di prevenzione delle frodi che contribuiscano a identificare e prevenire attività dannose. Questi servizi possono raccogliere e analizzare dati relativi al computer dell’utente e il software installato sul computer dell’utente al fine di rilevare inganni e possono essere forniti da Epic o da fornitori di servizi.

<EULA.Header>3. COME USIAMO I DATI?</>

In via generale, utilizziamo i dati che raccogliamo (singolarmente o in combinazione con altri dati raccolti come descritto in questa Informativa) per contribuire a fornire, migliorare, personalizzare, analizzare e promuovere i Servizi Epic. Quanto precede include l’utilizzo per finalità quali:

• Creazione, verifica e gestione di account utente e funzionalità.
• Fornitura dei Servizi Epic, nonché del relativo supporto e della relativa assistenza, ivi comprese le risposte alle richieste di informazioni, l’elaborazione di transazioni o richieste e la comunicazione con gli utenti (ad esempio, inviando messaggi e aggiornamenti relativi al servizio e all’account).
• Sviluppo, fornitura e miglioramento dei Servizi Epic e di altre offerte, alcune delle quali possono essere fornite in collaborazione con altre parti.
• Personalizzazione dell’esperienza dell’utente, anche mediante la presentazione di contenuti o funzionalità più adatti allo stesso o ai suoi interessi o le nostre deduzioni sui suoi interessi (per esempio, se gioca spesso a giochi di un certo genere, potremmo dedurre che sarebbe interessato a tale genere e suggerirgli giochi simili).
• Promozione dei Servizi Epic, ivi compresa la gestione, la personalizzazione e la misurazione dell’efficacia di nostri annunci, offerte promozionali, sondaggi ed eventi.
• Gestione di test alfa, beta o accesso anticipato (e raccolta di feedback).
• Conduzione di analisi dei dati (ad esempio, analizzare come vengono utilizzati i Servizi Epic in modo da poter comprendere meglio, migliorare e personalizzare gli stessi).
• Adempimento dei nostri obblighi legali o contrattuali e attuazione dei nostri termini. 
• Messa in sicurezza dei Servizi Epic, mediante, tra le altre cose, il rilevamento di frodi e altre tipologie di tutela di Epic e degli altri utenti da azioni illegali o dannose; e
• Miglioramento di tecnologie o processi usati per perseguire tali finalità (come addestrare modelli di apprendimento automatico usati per aiutare a rilevare o moderare contenuti o comportamenti tossici, illegali o dannosi e applicare i nostri termini e politiche come le nostre <a id="url" href="https://www.epicgames.com/site/community-rules" style="EULA.Hyperlink">Regole della community</>).

Possiamo anche trattare dati che non identificano l’utente in quanto tale, tra cui dati aggregati o resi anonimi da noi creati o raccolti da altre fonti. Tali dati ci aiutano a capire meglio i gruppi più ampi di utenti. Se combiniamo detti dati con dati identificativi dell’utente, li tratteremo come descritto nella presente Informativa sulla privacy. Tuttavia, l’utente deve tenere presente che l’Informativa sulla privacy non limita la nostra capacità di trattare dati che non lo identificano e che possiamo utilizzare e divulgare dati aggregati o resi anonimi per qualsiasi motivo consentito dalla legge.

<EULA.Header>4. COME CONDIVIDIAMO I DATI?</>

Possiamo condividere alcuni dei dati che raccogliamo per contribuire al funzionamento e al miglioramento dei Servizi Epic. A seconda di come l’utente interagisce con noi, degli esempi comuni potrebbero includere la condivisione:

• Con i partner di console e piattaforme (ad esempio, per facilitare il gioco quando l’utente accede ai Servizi Epic attraverso un fornitore di console esterno).
• Con altri sviluppatori di giochi (ad esempio, per abilitare funzionalità per i giochi che l’utente acquista attraverso l’Epic Games Store).
• Con altri utenti (ad esempio se l’utente utilizza funzioni sociali come la chat).
• Con il pubblico (ad esempio, il nome dell’utente visualizzato, i contenuti che l’utente crea o condivide, le statistiche di gioco di base e altre informazioni simili possono essere generalmente accessibili agli altri).
• Con i fornitori di servizi che operano per nostro conto per contribuire al supporto dei Servizi Epic secondo le nostre istruzioni (ad esempio, fornitori di cloud storage, processori di pagamento o partner di marketing e pubblicità).
• Con Epic o altri, quando riteniamo di dover condividere i dati per rispettare la legge o proteggere l’utente (ad esempio, in risposta a un’ordinanza o ingiunzione di un tribunale, nell’ambito di un’indagine su una frode o altra attività illegale o sulla violazione dei nostri termini o politiche, oppure, ove necessario a proteggere altri da morte o da gravi danni a persone o cose).
• Con altre entità Epic (anche per contribuire a fornire supporto ai Servizi Epic a livello internazionale).
• In relazione a determinati tipi di operazioni societarie straordinarie (come nel caso di una ristrutturazione o della vendita di tutta o di una parte significativa della nostra azienda).
• Con il permesso dell’utente (per esempio, se l’utente collega account esterni al suo account Epic o usa il suo account Epic per accedere a giochi e servizi di terzi o per partecipare a eventi promozionali incrociati); e
• Possiamo anche condividere con terzi dati che non identificano l’utente, ivi compresi i dati aggregati o resi anonimi.

I numeri di cellulare forniti a Epic per motivi di sicurezza non saranno condivisi con terze parti o affiliate per scopi di marketing/promozionali. 

Qualora condividiamo le informazioni personali dell’utente con terze parti, ci impegniamo a garantire che tali terze parti forniscano le stesse protezioni o protezioni sostanzialmente simili a quelle che Epic descrive nella presente Informativa sulla privacy. 

I terzi con cui l’utente interagisce attraverso i Servizi Epic possono avere pratiche sulla privacy diverse da quelle di Epic, quindi, lo invitiamo a rivedere le rispettive informative sulla privacy prima di condividere i propri dati con tali terzi.

<EULA.Header>5. PRIVACY DEI MINORI</>

Progettiamo i Servizi Epic per dare il benvenuto a utenti di tutte le età in tutto il mondo. Ciò significa che raccogliamo informazioni sull’età dagli utenti e alcuni dei nostri servizi forniranno un’esperienza diversa in base a ciò che sappiamo sull’età di un utente e su dove vive. Le informazioni riportate di seguito consentono ai genitori e ai tutori di comprendere le nostre pratiche sulla privacy in relazione ai minori (di età inferiore ai 13 anni o all’età del consenso digitale nella regione dell’utente, a seconda di quale sia la più elevata).

Quando un utente indica di essere un minore, viene inserito in un “Account limitato” fino a quando non è più un minore come definito sopra o fino a quando il genitore o il tutore non fornisce un’ulteriore autorizzazione alla privacy e abilita i controlli parentali. Gli Account limitati possono giocare ai giochi di Epic come Fortnite e Fall Guys, ma funzioni come la chat vocale e gli acquisti con denaro reale sono disabilitati. Epic raccoglie dati personali limitate dagli Account limitati per gestirli, in ciascun caso in conformità alle leggi applicabili in materia di privacy e protezione dei giovani:

• Data di nascita e Paese per determinare l’età e applicare le impostazioni appropriate;
• Indirizzo e-mail del genitore o del tutore per fornire notifica e richiedere il consenso a funzionalità aggiuntive (che viene eliminato se il genitore non risponde entro 14 giorni);
• Indirizzo e-mail dell’utente per l’accesso (che viene memorizzato solo in una forma non leggibile con hash); e
• Identificatori persistenti come l’indirizzo IP, gli ID dell’account della piattaforma di gioco, identificatori del dispositivo e dati simili raccolti con tecnologie di tracciamento del sito web al fine di fornire e mantenere i Servizi Epic (comprese le analisi per migliorarli), proteggere la sicurezza e l’integrità degli utenti, garantire la conformità legale e normativa e facilitare la personalizzazione del gioco, come l’avanzamento del gioco e la scelta dell’avatar.

Se un utente con un Account limitato ci contatta per una domanda o una richiesta, tutti i dati personali forniti saranno cancellati una volta risolta la richiesta. Condividiamo esternamente dati personali da Account limitati per poter perseguire tali finalità limitate (come la condivisione con le console per poter far funzionare il gioco dell’utente o con il nostro provider di cloud storage). <a id="url" href="https://www.epicgames.com/site/cabinedaccounts" style="EULA.Hyperlink">Per saperne di più sugli Account limitati</>.

<EULA.Highlight>A. Informativa, consenso e controlli parentali</>

Raccogliamo un indirizzo e-mail di un genitore o tutore da un giocatore minorenne al fine di inviare al genitore o tutore un avviso e-mail che il minore ha creato un Account limitato. Questa informativa consente inoltre loro di rivedere le nostre pratiche sulla privacy per gli Account non limitati, fornire il consenso a un Account non limitato per il loro minore per abilitare funzionalità aggiuntive e impostare i Controlli parentali. Si prega di notare che i genitori/tutori devono completare il nostro processo di verifica dei genitori al fine di fornire il consenso a un Account non limitato.

Utilizziamo Kids Web Services (KWS), un servizio offerto dalla nostra controllata Kids Web Services Ltd, per la verifica dell’età di genitori/tutori e utenti. KWS ricorderà che l’utente ha verificato la propria età la volta successiva in cui usa il proprio indirizzo e-mail per accedere ad altri giochi/servizi basati sulla tecnologia di KWS, in modo che l’utente non debba verificarla di nuovo. Epic e KWS sono congiuntamente responsabili della gestione delle informazioni personali dell’utente in questo contesto. Per saperne di più sul <a id="url" href="https://www.epicgames.com/site/parental-consent" style="EULA.Hyperlink">consenso verificabile dei genitori</> e riguardo a KWS, consultare l’<a id="url" href="https://www.kidswebservices.com/privacy-policy" style="EULA.Hyperlink">Informativa sulla privacy di KWS</>.

Quando un genitore o tutore concede l’autorizzazione per un Account non limitato per il proprio minore, i Controlli parentali vengono abilitati automaticamente. I Controlli parentali sono accessibili tramite un codice PIN, consentono di modificare le scelte relative a particolari funzioni effettuate durante il flusso di autorizzazioni e personalizzano ulteriormente l’esperienza del minore. <a id="url" href="https://www.epicgames.com/site/parental-controls" style="EULA.Hyperlink">Per saperne di più sul controllo parentale</>.

Una volta che un genitore ha autorizzato un Account non limitato per il proprio figlio, in genere si applicano le pratiche sulla privacy descritte in altre parti della presente Informativa sulla privacy, ma gli utenti più giovani potrebbero non avere accesso a tutti i contenuti o a tutte le funzionalità (a causa delle nostre impostazioni predefinite sulla privacy, dei requisiti di età per determinati servizi e funzionalità e/o dei Controlli parentali in vigore). A seconda delle impostazioni di controllo parentale e dell’età dell’utente, questi può accedere alle funzionalità di comunicazione e social (come la chat) e interagire liberamente con la maggior parte dei Servizi Epic (compreso il download di altri giochi dall’Epic Games Store). Quando un utente accede a un gioco o a un’applicazione di terzi attraverso l’Epic Games Store, alcune informazioni sull’account vengono condivise con l’editore o lo sviluppatore del gioco o dell’applicazione in questione per consentire la transazione e le funzionalità del prodotto. È possibile visualizzare lo sviluppatore e l’editore su ogni scheda di prodotto prima di scaricare o consultare il nostro <a id="url" href="https://store.epicgames.com/publisher-index" style="EULA.Hyperlink">Indice degli editori</><EULA.Highlight>.</> Per qualsiasi domanda sulla condivisione dei dati di Epic con queste terze parti, si prega di contattarci come descritto di seguito. Per ulteriori dettagli, si vedano le sezioni “Quali dati raccogliamo?”, “Come usiamo i dati?” e “Come condividiamo i dati?” di cui sopra.

<EULA.Highlight>B. Diritti sulla privacy di minori e genitori</>

Gli utenti minori e i loro genitori possono esercitare i propri diritti individuali alla privacy come descritto nella Sezione 6 di seguito. I Controlli parentali consentono ai genitori e ai tutori di modificare le scelte fatte per l’utilizzo da parte dei loro figli o minori a loro carico di funzioni specifiche come la chat vocale. I genitori e i tutori possono anche esaminare i dati personali del minore in possesso di Epic Games e cancellare l’account Epic del minore (eliminando così i dati personali e interrompendo l’ulteriore raccolta). Per esercitare tali diritti o porre domande sul modo in cui gestiamo i dati personali dei minori, consultare la sezione “Contatti” qui di seguito o andare direttamente al nostro <a id="url" href="https://www.epicgames.com/help/contact-us-parent" style="EULA.Hyperlink">Modulo di richiesta di supporto per i genitori</>.

<EULA.Header>6. LE SCELTE E I CONTROLLI DELL’UTENTE</>

Cerchiamo di fornire all’utente delle scelte significative sui dati personali che raccogliamo. Le specifiche opzioni a sua disposizione spesso variano a seconda della natura esatta del rapporto instaurato con lo stesso, ad esempio, i Servizi Epic che usa. Esempi comuni sono:

• L’utente può richiedere l’accesso, la rettifica o la cancellazione ai/dei dati personali che abbiamo raccolto dallo stesso. L’utente può inviare richieste di accesso, modifica o cancellazione ai/dei dati personali associati al suo account Epic contattandoci come descritto nella sezione “Contatti”. Si noti che potremmo chiedere informazioni aggiuntive per poter verificare l’identità dell’utente prima di soddisfare la sua richiesta.
• Se del caso, l’utente può anche avere l’opzione di impugnare le decisioni prese da mezzi automatizzati o altrimenti richiedere la revisione umana delle stesse.
• L’utente può modificare le sue preferenze di marketing via e-mail in qualsiasi momento, utilizzando, ad esempio, il meccanismo di esclusione fornito nelle nostre e-mail di marketing, aggiornando le impostazioni del suo account Epic o inoltrandoci la sua richiesta (vedere la sezione “Contatti”).
• È possibile modificare le impostazioni sulla privacy su siti web (come i social network) o sulle piattaforme (come i fornitori di console) di altre parti per limitare i dati che gli stessi possono condividere con noi.
• È possibile modificare le impostazioni del browser o del dispositivo mobile per bloccare, gestire, eliminare o limitare le tecnologie di tracciamento come i cookie. In alcuni casi, in seguito al blocco o alla disattivazione dei cookie, i Servizi Epic potrebbero non funzionare come previsto, e alcune funzionalità potrebbero non essere disponibili.
• Se l’utente ha meno di 18 anni e possiede un account Epic, può chiederci di rimuovere o rendere anonimi alcuni contenuti che ha fornito sui Servizi Epic. Si prega di indirizzare a Epic le richieste di aiuto per la cancellazione o la modifica dei contenuti sui Servizi Epic come descritto nella sezione “Contatti”.

Genitori e tutori possono modificare le impostazioni dell’account Epic del minore tramite i <a id="url" href="https://safety.epicgames.com/parental-controls" style="EULA.Hyperlink">Controlli parentali</>.

Alcuni luoghi nel mondo forniscono agli individui specifiche opzioni relative ai propri dati personali ai sensi dei diritti conferiti dal diritto locale.

<EULA.Header>7. CONSERVAZIONE</>

Poiché le informazioni personali specifiche che trattiamo e le nostre ragioni per agire in tal senso spesso variano a seconda di come l’utente utilizza i Servizi Epic, anche la durata della loro conservazione può variare. Generalmente conserviamo le informazioni personali per il tempo a noi ragionevolmente necessario per le finalità descritte in questa Informativa (ad esempio, per adempiere i nostri obblighi legali, gestire le registrazioni interne, far rispettare i nostri termini e risolvere le controversie), a meno che non sia previsto o consentito per legge un periodo di conservazione più lungo.

I criteri principali che prendiamo in considerazione nel determinare i periodi di conservazione specifici spesso includono i requisiti minimi previsti dalla legge applicabile, gli standard di settore pertinenti, i tipi di informazioni in questione (come il loro livello di sensibilità), la loro rilevanza per potenziali controversie o procedimenti simili (ad esempio, per difenderci da rivendicazioni legali), e se le informazioni sono necessarie per prevenire frodi o abusi simili dei Servizi Epic (anche per far valere divieti contro inganni e altri comportamenti non autorizzati). Ad esempio, se l’utente crea un account Epic, generalmente conserviamo le informazioni personali associate al suo account Epic per il tempo necessario a mantenere il suo account, fornire i Servizi Epic che ha richiesto, far rispettare i termini che si applicano e regolano il suo utilizzo dei Servizi Epic e mantenere registrazioni appropriate a riflettere come gli forniamo i Servizi Epic.

Per saperne di più su come richiedere la cancellazione dei propri dati personali a Epic, consultare “Le scelte e i controlli dell’utente” sopra.

<EULA.Header>8. SICUREZZA</>

Manteniamo in essere sistemi amministrativi, tecnici e fisici adeguati a tutelare i dati personali dalla distruzione, perdita, modifica, accesso, divulgazione o uso accidentali, illegali o non autorizzati e da altre forme illecite di trattamento. In alcune circostanze, i dati dell’utente sono disponibili una volta effettuato l’accesso a una funzionalità da noi offerta. In tal caso, è necessario che l’utente tuteli la riservatezza e la sicurezza delle credenziali e della password utente per proteggere i propri dati. Se veniamo a conoscenza della divulgazione non autorizzata dei dati personali dell’utente, lo informeremo come richiesto dalla legge e adotteremo misure per contribuire a proteggere le sue informazioni.

<EULA.Header>9. AGGIORNAMENTI</>

Aggiorneremo questa Informativa di tanto in tanto per riflettere i cambiamenti nelle nostre pratiche o nelle leggi pertinenti. Quando lo faremo, cambieremo la data annotata nella parte iniziale dell’Informativa. In alcuni casi, potremmo anche notificare all’utente le relative modifiche via e-mail o all’interno dei Servizi Epic. Invitiamo l’utente a rivedere regolarmente la presente Informativa per assicurarsi di aver compreso il suo rapporto con Epic e i modi in cui possiamo raccogliere, utilizzare e condividere le informazioni in relazione ai Servizi Epic.

<EULA.Header>10. LE NOSTRE OPERAZIONI GLOBALI</>

Epic Games, Inc. ha sede negli Stati Uniti, ma opera a livello globale per aiutare a fornire agli utenti di tutto il mondo una migliore esperienza sui Servizi Epic. Disponiamo di filiali, uffici, fornitori di servizi e partner in tutto il mondo per sostenere queste operazioni in diversi modi, per esempio lo sviluppatore di Fall Guys è una controllata chiamata Mediatonic Limited che ha sede nel Regno Unito. Ciò significa che Epic può trattare i dati che raccogliamo in relazione all’utilizzo fatto dall’utente dei Servizi Epic in luoghi al di fuori della regione di residenza dello stesso.

<EULA.Highlight>A. Trasferimenti di dati</>

Quando l’utente utilizza i Servizi Epic, i suoi dati possono essere trasferiti o conservati negli Stati Uniti o in altri Paesi in cui noi o i nostri fornitori di servizi operiamo. Le leggi e le norme sulla protezione dei dati di tali Paesi possono essere diverse da quelle del Paese di residenza dell’utente. Ove pertinente, ci affidiamo a vari meccanismi legali per contribuire a legittimare i trasferimenti di dati al di fuori del Paese di raccolta. Se consentito dalle leggi locali, utilizzando i Servizi Epic, l’utente autorizza Epic a trattare i suoi dati in qualsiasi luogo in cui operiamo (compresi gli Stati Uniti).

Per maggiori informazioni sull’entità Epic responsabile della gestione dei Servizi Epic che l’utente utilizza, si veda la sezione “Contatti”.

<EULA.Highlight>B. Leggi complete sulla privacy degli stati federati degli Stati Uniti</>

<EULA.Highlight>Per i residenti della California</>

Il California Consumer Privacy Act o “CCPA” fornisce ai residenti in California alcuni diritti con riguardo ai propri dati personali. I termini utilizzati in questa sottosezione sono definiti dal CCPA.

Se l’utente è residente in California, ha il diritto di:

• conoscere e accedere alle informazioni personali che raccogliamo sull’utente, comprese le categorie di informazioni personali raccolte e le fonti, le finalità aziendali o commerciali per la raccolta, le categorie di terze parti con cui divulghiamo le informazioni personali e le specifiche informazioni personali raccolte; 
• correggere le informazioni personali dell’utente; e
• cancellazione delle informazioni personali dell’utente.

Elimineremo le informazioni personali dell’utente, a meno che la conservazione non sia necessaria per motivi operativi o legali, tra cui:

• fornire i Servizi Epic richiesti dall’utente, completare le transazioni o eseguire il nostro contratto con l’utente;
• garantire la sicurezza o l’integrità dei Servizi Epic, o eseguire il debug dei Servizi Epic;
• esercitare diritti legali per conto nostro o di altri; 
• consentire usi interni in linea con le aspettative degli utenti; o
• adempiere agli obblighi di legge.

Potremmo anche limitare il modo in cui rispondiamo alle richieste dell’utente, anche quando necessario per: 
• gestire le rivendicazioni legali; 
• rispettare le leggi o gli obblighi legali applicabili; o 
• cooperare con le forze dell’ordine.

Come descritto in maggior dettaglio nella sezione precedente “Quali dati raccogliamo?”, le informazioni specifiche che raccogliamo dall’utente in genere dipendono da come questi sceglie di interagire con noi su o attraverso i Servizi Epic. Negli ultimi 12 mesi, abbiamo raccolto le seguenti categorie di informazioni personali: 
• identificatori (ad es. indirizzo e-mail);
• informazioni commerciali (ad es. i diritti o la cronologia degli acquisti);
• attività su Internet o sulla rete elettronica (ad es. dettagli sul gioco o l’utilizzo di siti web);
• informazioni audio, elettroniche, visive o simili (ad es. chat vocale);
• informazioni di geolocalizzazione (ad es. come possono essere desunte dall’indirizzo IP dell’utente o incluse nei suoi dati di fatturazione);
• caratteristiche di classificazione protette ai sensi delle leggi californiane o federali (ad es. età); 
• informazioni personali descritte nella Sezione 1798.80(e) del Codice civile della California (ad es. nome o informazioni sulla carta di credito o di debito); 
• in alcuni casi, informazioni personali sensibili (ad es. credenziali di accesso all’account e, se l’utente pubblica, vende o scambia contenuti creativi in uno dei nostri mercati, carta d’identità); e 
• deduzioni tratte da una qualsiasi di tali categorie (ad es. circa i generi di giochi cui l’utente preferisce giocare in base alla sua cronologia degli acquisti).

Epic non utilizza o divulga informazioni personali sensibili per finalità diverse da quelle necessarie per fornire i Servizi Epic o da quelle consentite ai sensi del CCPA. Epic non vende né condivide le informazioni personali che raccoglie. Questo vale anche per gli utenti che sappiamo con certezza essere di età inferiore ai 16 anni. 

Per ulteriori informazioni su (1) le categorie di fonti da cui vengono raccolte le informazioni personali dell’utente, consultare la sezione precedente “Quali dati raccogliamo?”; (2) le finalità aziendali o commerciali per la raccolta delle informazioni personali, comprese le informazioni personali sensibili, si prega di consultare la sezione precedente “Come usiamo i dati?”; e (3) le categorie di terze parti a cui divulghiamo le informazioni personali, si prega di consultare la sezione precedente “Come condividiamo i dati?”.

<EULA.Highlight>Per i residenti di altri stati federati degli Stati Uniti </>

Colorado, Connecticut, Delaware, Iowa, Montana, Nebraska, New Hampshire, New Jersey, Oregon, Texas, Utah e Virginia hanno emanato una legge sulla privacy completa, fornendo ai residenti di quegli stati determinati diritti sui loro dati personali. I termini utilizzati in questa sottosezione sono definiti dalla legge sulla privacy applicabile nello stato di residenza dell’utente.

Se l’utente è residente in tali stati, ha il diritto di:

• sapere se stiamo trattando i suoi dati personali;
• accedere e ottenere una copia dei suoi dati personali;
• correggere i suoi dati personali (ad eccezione dei residenti dello Utah e dell’Iowa); e 
• ottenere la cancellazione dei suoi dati personali.

Alcuni obblighi legali ed esigenze operative possono limitare la nostra capacità di rispondere alle richieste dell’utente. Tali eccezioni possono includere:

• fornire i Servizi Epic richiesti o adempiere ai nostri contratti;
• condurre ricerche per sviluppare o migliorare i Servizi Epic; 
• individuare e risolvere problemi tecnici; 
• eseguire altre operazioni interne in maniera coerente con le aspettative degli utenti;
• prevenire o rispondere a incidenti di sicurezza, frodi, furti di identità o altre attività illegali o dannose;
• gestire rivendicazioni legali; 
• rispettare le leggi o gli obblighi legali applicabili; o 
• cooperare con le forze dell’ordine.

Epic non vende i dati personali che raccoglie né li tratta per la pubblicità mirata. Epic inoltre non profila i propri utenti attraverso mezzi automatizzati per prendere decisioni che hanno effetti legali o altrettanto significativi. Questo vale anche per gli utenti che sappiamo con certezza essere di età inferiore ai 18 anni. 

Per ulteriori informazioni su (1) le categorie di dati personali da noi trattati, si prega di consultare la sezione precedente “Quali dati raccogliamo?”; (2) il nostro trattamento dei dati sensibili di un minore notoriamente di età inferiore ai 13 anni, si prega di consultare la sezione precedente “Privacy dei minori”; (3) le nostre finalità per il trattamento dei dati personali, si prega di consultare la sezione precedente “Come usiamo i dati?” e (4) le categorie di terze parti con cui condividiamo i dati personali e le categorie di dati personali che abbiamo condiviso, si prega di consultare la sezione precedente “Come condividiamo i dati?”.

<EULA.Highlight>Esercizio dei diritti alla privacy dell’utente</>

Per esercitare i propri diritti alla privacy, utilizzare uno dei metodi elencati nella sezione “Contatti” di seguito. Solo l’utente (o un rappresentante autorizzato per conto di un residente in California) può presentare una richiesta verificabile, che deve includere informazioni sufficienti per consentirci di confermare la sua identità e comprendere la sua richiesta. Se l’utente dispone di un account Epic Games, potremmo chiedergli di effettuare l’accesso per verificare la sua identità. Gli agenti autorizzati dei residenti in California devono includere l’autorizzazione scritta firmata dal residente, che potrebbe anche aver dover verificare direttamente la propria identità. Le richieste potrebbero essere negate se non siamo in grado di verificare l’identità o l’autorità dell’utente. I ricorsi possono essere presentati utilizzando gli stessi metodi di contatto elencati nella sezione “Contatti” di seguito. 

Non faremo discriminazioni nei confronti dell’utente se questi esercita i propri diritti alla privacy ai sensi della legge applicabile. 

<EULA.Highlight>C. Residenti dello Spazio economico europeo, del Regno Unito e della Svizzera</>

Se l’utente si trova nello Spazio economico europeo (SEE), nel Regno Unito o in Svizzera, ha alcuni diritti su come vengono trattati i suoi dati personali.

<EULA.Highlight>Diritti dell’Interessato</>

L’utente può avere il diritto di accedere, correggere o cancellare i dati personali che abbiamo raccolto su di lui attraverso i Servizi Epic. Inoltre, l’utente può avere il diritto ad una copia trasferibile dei dati personali che ha fornito, nonché a opporsi o limitare il trattamento dei propri dati personali, come ad esempio per il marketing diretto. Se del caso, è possibile richiedere la revisione umana delle decisioni prese da mezzi automatizzati oppure contestarle. Laddove l’utente ci abbia fornito il consenso al trattamento dei dati, ha il diritto di revocarlo.

Ha anche il diritto di presentare un reclamo contro di noi contattando l’autorità di controllo locale per la protezione dei dati (se ne esiste una nel suo Paese). Apprezzeremmo, tuttavia, disporre della possibilità di risolvere le preoccupazioni dell’utente prima di ricorrere all’autorità di protezione dei dati e, pertanto, chiediamo all’utente di esporre prima di tutto a noi il proprio reclamo.

L’utente può consultare la sezione “Contatti” di seguito per ulteriori informazioni su come contattare Epic con riguardo a eventuali questioni pertinenti. È possibile trovare maggiori dettagli sulla autorità garante della protezione dei dati locale alle seguenti pagine:

• SEE: <a id="url" href="https://www.edpb.europa.eu/about-edpb/about-edpb/members" style="EULA.Hyperlink">Garanti europei per la protezione dei dati</>
• Regno Unito:<EULA.Highlight> </><a id="url" href="https://ico.org.uk/global/contact-us/" style="EULA.Hyperlink">Ufficio del Commissario per le informazioni</> 
• Svizzera: <a id="url" href="https://www.edoeb.admin.ch/edoeb/en/home/deredoeb/kontakt.html" style="EULA.Hyperlink">Incaricato federale della protezione dei dati e della trasparenza</>

<EULA.Highlight>Basi del trattamento</>

Le basi giuridiche su cui ci basiamo per trattare i dati personali dell’utente dipendono dai Servizi Epic che egli utilizza e da come interagisce con essi. Esse includono principalmente:

<EULA.Highlight>• Necessità contrattuale:</> trattiamo i dati personali per eseguire i Servizi Epic che l’utente ha richiesto in base ai nostri Termini di servizio o altri accordi contrattuali simili con lo stesso. Ad esempio, trattiamo i dati personali per configurare e mantenere l’account dell’utente; elaborare i suoi acquisti; autenticare gli utenti; fornire funzionalità legate all’esperienza utente (come salvare le sue preferenze); monitorare e analizzare i Servizi Epic; rilevare e prevenire frodi, inganni o altri abusi simili; facilitare funzioni come la progressione incrociata che consente all’utente di giocare un gioco su una piattaforma e riportare i suoi progressi su un’altra, il che potrebbe richiedere di condividere i suoi dati con partner esterni; e contattare l’utente riguardo al suo account, alle sue transazioni o altri aggiornamenti. Ci basiamo anche sull’esecuzione di un contratto per gestire il nostro rapporto con l’utente, il che include rispondere alle sue richieste di supporto o alle domande generali, e notificargli le modifiche ai nostri termini o politiche applicabili.

<EULA.Highlight>• Interessi Legittimi:</> trattiamo i dati personali come necessario per le finalità commerciali di Epic, soppesando il potenziale impatto sui diritti alla privacy dell’utente. Ciò include molte finalità comuni che l’utente può ragionevolmente aspettarsi, come ad esempio: comunicare con lui, rispondere alle sue richieste o fornirgli aggiornamenti e informazioni; comprendere meglio i nostri utenti e le loro preferenze; personalizzare la sua esperienza, salvare le sue preferenze, autenticare i nostri utenti e fornire funzionalità simili di esperienza utente; sviluppare, fornire e migliorare i Servizi Epic e altre offerte (alcuni dei quali possono essere offerti in collaborazione con altre parti); gestire e personalizzare pubblicità o offerte promozionali; gestire acquisti (all’interno dei giochi); garantire e proteggere i Servizi Epic; supportare l’espletamento di audit, analisi dei dati e altre legittime operazioni aziendali; prevenire o moderare contenuti o comportamenti fraudolenti, tossici, dannosi o illegali che violano i nostri termini. Per supportare queste finalità operative, possiamo creare, migliorare e utilizzare tecnologie di apprendimento automatico per facilitare l’identificazione di contenuti dannosi, tossici o fraudolenti nei nostri servizi. Il contenuto identificato da queste tecnologie può essere soggetto a revisione umana. Altrimenti, se del caso, l’utente può avere la possibilità di richiedere la revisione umana delle decisioni automatizzate.

<EULA.Highlight>• Obblighi legali:</> trattiamo i dati personali quando è necessario per ottemperare agli obblighi di legge, ad esempio per rispondere a richieste legittime da parte delle forze dell’ordine o di altri funzionari governativi in conformità a pertinenti procedure legali; per individuare o moderare contenuti o comportamenti illegali sui Servizi Epic; o per trattare la data di nascita e facilitare così la conformità alle leggi applicabili in materia di protezione dei minori.

<EULA.Highlight>• Consenso:</> trattiamo i dati personali quando l’utente ci fornisce il proprio consenso a farlo. L’utente non è tenuto a fornire il proprio consenso se non desidera che i suoi dati personali siano trattati per le finalità richieste e può revocare tale consenso in qualsiasi momento.

<EULA.Header>11. CONTATTI</>

In caso di domande o dubbi sui Servizi Epic (ad esempio, problemi relativi al gioco, problemi di accesso al proprio account Epic, bug o altri problemi tecnici, questioni di pagamento o problemi relativi ai contenuti e ai diritti), contattare il team di Supporto del Giocatore. È possibile ottenere maggiori informazioni sull’invio di richieste di supporto per prodotti e servizi da:

• <a id="url" href="https://www.epicgames.com/help/" style="EULA.Hyperlink">Epic Games</><EULA.Highlight> </>(come Fortnite)
• <a id="url" href="https://support.rocketleague.com/hc" style="EULA.Hyperlink">Psyonix</> (come Rocket League)
• <a id="url" href="https://www.postparty.gg/faq" style="EULA.Hyperlink">Life on Air</> (Postparty)
• <a id="url" href="https://www.epicgames.com/help/c-Category_FallGuys" style="EULA.Hyperlink">Mediatonic</> (incluso Fall Guys)

Se l’utente desidera saperne di più sulle nostre pratiche sulla privacy o sulla presente informativa o desidera esercitare i propri diritti di interessato, può contattare via e-mail privacy@support.epicgames.com<EULA.Highlight>, </>dpo@support.epicgames.com o servirsi delle opportune informazioni di contatto elencate di seguito per l’entità responsabile della fornitura dei Servizi Epic pertinenti nella sua regione. 

L’utente può anche contattarci tramite posta inviando una comunicazione (contrassegnata con “Att.: Legal Department”) a Epic Games, Inc., con sede in 620 Crossroads Blvd., Cary, NC 27518, Stati Uniti.

<EULA.Highlight>Se l’utente risiede al di fuori degli Stati Uniti, può consultare le informazioni di contatto aggiuntive riportate di seguito relative ai prodotti o servizi che sta utilizzando:</>

<EULA.Highlight>Se l’utente utilizza Epic Games Store:</>
• Titolare del trattamento dei dati: Epic Games, Inc.
• Indirizzo: 620 Crossroads Blvd., Cary, NC 27518, Stati Uniti 
• Responsabile della protezione dei dati: dpo@support.epicgames.com 
• Rappresentante UE/Regno Unito: Mishcon de Reya (representative@mishcon.com) 

<EULA.Highlight>Se l’utente utilizza giochi forniti da Epic Games, come Fortnite, che rinviano a questa Informativa sulla privacy:</>
• Titolare del trattamento dei dati: Epic Games Entertainment International GmbH
• Indirizzo: Platz 10, 6039 Root D4, Svizzera
• Responsabile della protezione dei dati: dpo@support.epicgames.com 
• Rappresentante UE/Regno Unito: Mishcon de Reya (representative@mishcon.com) 

<EULA.Highlight>Se l’utente utilizza altri prodotti o servizi forniti da Epic Games, come Unreal Engine, che rinviano a questa Informativa sulla privacy:</>
• Titolare del trattamento dei dati: Epic Games Commerce GmbH
• Indirizzo: Platz 10, 6039 Root D4, Svizzera
• Responsabile della protezione dei dati: dpo@support.epicgames.com 
• Rappresentante UE/Regno Unito: Mishcon de Reya (representative@mishcon.com) 

<EULA.Highlight>Se l’utente utilizza prodotti o servizi forniti da Mediatonic, come Fall Guys, che rinviano a questa Informativa sulla privacy:</>
• Titolare del trattamento dei dati: Mediatonic Limited
• Indirizzo: Octagon Point, 5 Cheapside, Londra, EC2V 6AA, Regno Unito
• Contatto: privacy@support.epicgames.com
• Rappresentante UE/Regno Unito: Mishcon de Reya (representative@mishcon.com) 

<EULA.Highlight>Se l’utente utilizza prodotti o servizi forniti da Psyonix, come Rocket League, che rinviano alla presente Informativa sulla privacy:</>
• Titolare del trattamento dei dati: Psyonix LLC
• Indirizzo: 401 A St. #4200, San Diego, CA 92101, Stati Uniti
• Contatto: privacy@support.epicgames.com
• Rappresentante UE/Regno Unito: Mishcon de Reya (representative@mishcon.com) 

<EULA.Highlight>Se l’utente utilizza servizi KWS forniti da Kids Web Services Ltd:</>
• Titolare del trattamento dei dati: Kids Web Services Ltd come co-titolare del trattamento dei dati insieme ad Epic
• Indirizzo: Octagon Point, 5 Cheapside, Londra, EC2V 6AA, Regno Unito
• Contatto: privacy@kidswebservices.com
• Rappresentante UE/Regno Unito: Mishcon de Reya (representative@mishcon.com) 

<EULA.Highlight>Se l’utente utilizza prodotti o servizi forniti da Life on Air, come Postparty, che rinviano a questa Informativa sulla privacy:</>
• Titolare del trattamento dei dati: Life on Air, Inc.
• Indirizzo: 620 Crossroads Blvd., Cary, NC 27518, Stati Uniti
• Contatto: privacy@support.epicgames.com
• Rappresentante UE/Regno Unito: Mishcon de Reya (representative@mishcon.com) 

<EULA.Highlight>Se l’utente utilizza prodotti o servizi forniti da Aquiris, come Horizon Chase 2, che rinviano a questa Informativa sulla privacy:</>
• Titolare del trattamento dei dati: Aquiris Games Studio LLC
• Indirizzo: c/o IBCPA, 20801 Biscayne Blvd, Ste 403, Office 415, Aventura, Florida, 33180, Stati Uniti
• Responsabile della protezione dei dati: dpo@aquiris.com.br. 
• Rappresentante UE/Regno Unito: Mishcon de Reya (representative@mishcon.com)