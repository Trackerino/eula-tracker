ปรับปรุงครั้งล่าสุด: 18 กรกฎาคม 2025

สำหรับ<a id="url" href="https://www.epicgames.com/site/privacypolicy" style="EULA.Hyperlink">ความเป็นส่วนตัวของเด็ก</> โปรดดูที่ข้อที่ 5

ยินดีต้อนรับสู่ Epic!

Epic Games, Inc. มีสำนักงานใหญ่อยู่ที่เมือง Cary มลรัฐ North Carolina เราและบริษัทลูกของเรามีสำนักงานและการดำเนินงานอยู่ทั่วโลกที่ช่วยสร้างและส่งมอบผลิตภัณฑ์และบริการที่คุณชื่นชอบ รวมถึงเกมอย่าง Fortnite และเครื่องมือเพื่อพัฒนาอย่างเช่น Unreal Engine (โปรดดู “การดำเนินงานทั่วโลกของเรา” ด้านล่าง)

นโยบายความเป็นส่วนตัวนี้อธิบายถึงวิธีต่าง ๆ ที่เราอาจเก็บรวบรวม ใช้ และแบ่งปันข้อมูลใน ผ่าน หรือเกี่ยวข้องกับบริการของ Epic (โปรดดู “บริการของ Epic คืออะไร” ด้านล่าง) หากคุณมีข้อสงสัยใด ๆ คุณสามารถติดต่อเราได้ตามที่อธิบายไว้ใน “วิธีการติดต่อเรา” ด้านล่าง

เมื่อเราอ้างถึง “Epic” (หรือคำที่คล้ายคลึงกันใด ๆ เช่น “เรา” หรือ “ทางเรา”) ในนโยบายความเป็นส่วนตัวนี้ เราหมายถึงหน่วยงานของ Epic Games ที่ควบคุมและรับผิดชอบต่อข้อมูลของคุณ ซึ่งรวมถึงบริษัท Epic Games, Inc. และบริษัทลูกที่ช่วยจัดหาและสนับสนุนบริการของ Epic คุณยังสามารถดูรายละเอียดเกี่ยวกับผู้ควบคุมข้อมูลสำหรับข้อมูลส่วนบุคคลที่เราเก็บรวบรวมผ่านบริการของ Epic ได้ใน “วิธีการติดต่อเรา” ด้านล่าง

<EULA.Header>1. บริการของ EPIC คืออะไร</>

เราใช้คำว่า “บริการของ Epic” เพื่ออธิบายผลิตภัณฑ์หรือบริการของ Epic ที่เชื่อมโยงโดยตรงกับนโยบายความเป็นส่วนตัวนี้ ซึ่งรวมถึง ตัวอย่างเช่น:

• เกมเช่น <a id="url" href="https://www.fortnite.com/" style="EULA.Hyperlink">Fortnite</>, <a id="url" href="https://www.rocketleague.com/" style="EULA.Hyperlink">Rocket League</> (ผ่านบริษัทลูกของเราชื่อ Psyonix) และ <a id="url" href="https://fallguys.com/" style="EULA.Hyperlink">Fall Guys</> (ผ่านบริษัทลูกของเราชื่อ Mediatonic) และ <a id="url" href="https://horizonchase2.com/" style="EULA.Hyperlink">Horizon Chase 2</> (ผ่านบริษัทลูกของเราชื่อ Aquiris Games Studio LLC)
• เว็บไซต์และแอปพลิเคชัน เช่น <a id="url" href="http://www.epicgames.com/" style="EULA.Hyperlink">www.epicgames.com</> และ <a id="url" href="http://www.epicgames.com/" style="EULA.Hyperlink">Epic Games Store</>, <a id="url" href="https://postparty.gg/" style="EULA.Hyperlink">Postparty</> (ผ่าน Life on Air), <a id="url" href="http://www.rocketleague.com/" style="EULA.Hyperlink">www.rocketleague.com</> (ผ่าน Psyonix) และ <a id="url" href="http://www.fallguys.com/" style="EULA.Hyperlink"> www.fallguys.com</> (ผ่าน Mediatonic)
• งานกิจกรรมไลฟ์สดที่มีการประกาศนโยบายความเป็นส่วนตัวนี้ และ
• เครื่องมือสำหรับนักพัฒนา รวมถึง <a id="url" href="https://dev.epicgames.com/portal/" style="EULA.Hyperlink">พอร์ทัลนักพัฒนา</> และ <a id="url" href="https://www.unrealengine.com/" style="EULA.Hyperlink">Unreal Engine</>

โปรดทราบว่าการใช้บริการของ Epic ของคุณอาจอยู่ภายใต้ข้อกำหนดและเงื่อนไขเพิ่มเติม ตัวอย่างเช่น คุณต้องทบทวนและยอมรับข้อตกลง<a id="url" href="https://www.epicgames.com/fortnite/eula" style="EULA.Hyperlink">ใบอนุญาตการใช้งานของ Fortnite</> เพื่อเล่นเกม Fortnite <a id="url" href="https://www.psyonix.com/eula" style="EULA.Hyperlink">ข้อตกลงใบอนุญาตการใช้งานของ Psyonix</> เพื่อเล่นเกม Rocket League <a id="url" href="https://fallguys.com/eula" style="EULA.Hyperlink">Fall Guys: Ultimate Knockout – ข้อตกลงใบอนุญาตการใช้งาน</> เพื่อเล่นเกม Fall Guys และ<a id="url" href="https://horizonchase2.com/" style="EULA.Hyperlink">ข้อตกลงใบอนุญาตการใช้งานของ Horizon Chase 2</> เพื่อเล่นเกม Horizon Chase 2

โปรดอ่านนโยบายความเป็นส่วนตัวทั้งหมดนี้ นอกจากนี้ คุณควรทบทวนข้อตกลงอื่น ๆ ที่บังคับใช้กับบริการของ Epic ที่คุณใช้อย่างละเอียด และยืนยันว่าคุณเข้าใจและยอมรับข้อตกลงดังกล่าว ก่อนใช้ผลิตภัณฑ์หรือบริการเหล่านั้น

<EULA.Header>2. เราเก็บรวบรวมข้อมูลใด</>

ประเภทของข้อมูลที่เราเก็บรวบรวมขึ้นอยู่กับวิธีที่คุณมีปฏิสัมพันธ์กับเรา โดยทั่วไป เราเก็บรวบรวมข้อมูลโดยสามวิธีหลัก ได้แก่: ก) เมื่อคุณมอบให้กับเรา ข) โดยอัตโนมัติเมื่อคุณใช้บริการของ Epic และ ค) จากผู้ให้บริการและบุคคลที่สาม

<EULA.Highlight>ก. ข้อมูลที่คุณมอบให้</>

คุณสามารถให้ข้อมูลประเภทต่าง ๆ กับเราได้ ขึ้นอยู่กับวิธีที่คุณมีปฏิสัมพันธ์กับบริการของ Epic เราจะขอให้คุณให้ข้อมูลบางอย่างในบางครั้ง เช่น เมื่อเรากำหนดเพื่อให้บริการของ Epic บางส่วนแก่คุณ (เช่น โดยแจ้งให้คุณกรอกวันเดือนปีเกิดของคุณ หรือดำเนินการลงทะเบียนออนไลน์ให้เสร็จสิ้น) หากเราร้องขอให้คุณให้ข้อมูลแก่เราในกรณีเหล่านี้และคุณเลือกที่จะไม่ทำ คุณอาจไม่สามารถเข้าถึงบริการของ Epic ที่เกี่ยวข้องและ/หรือคุณลักษณะบางประการอาจไม่ทำงานตามที่ตั้งใจได้

ตัวอย่างเช่น เพื่อทำการสั่งซื้อใน Epic Games Store และเล่นเกมบางเกมของเรา คุณจะต้องมีบัญชี Epic เพื่อสร้างบัญชี คุณจะต้องให้ข้อมูลการลงทะเบียนพื้นฐานกับเรา เช่น ชื่อของคุณ ชื่อที่แสดงต่อสาธารณะ รหัสผ่าน ประเทศที่คุณอาศัยอยู่ และที่อยู่อีเมล หากคุณต้องการทำการซื้อ เราอาจขอให้คุณให้ข้อมูลที่เกี่ยวข้องกับการชำระเงิน (เช่น หมายเลขบัตรเครดิตและวันหมดอายุ) เพื่อทำให้ธุรกรรมเสร็จสมบูรณ์ นอกจากนี้ บริการหลาย ๆ อย่างของเราจำเป็นต้องใช้วันเดือนปีเกิดของคุณเพื่อระบุว่าเราสามารถนำเสนอคุณลักษณะการใดต่อคุณได้บ้าง และการตั้งค่าใดที่จะมีผลบังคับใช้กับบัญชีของคุณตามอายุและตำแหน่งที่อยู่ของคุณ

นอกจากนี้เรายังเก็บรวบรวมข้อมูลที่คุณให้ไว้โดยสมัครใจเพื่อสมัครรับการแจ้งเตือนทางอีเมล ใช้คุณลักษณะสื่อโซเชียล เช่น ฟอรัมหรือแชท ลงทะเบียนเพื่อเข้าใช้เกมของเราก่อนใคร ใช้เครื่องมือสำหรับผู้พัฒนาของเรา (รวมถึงเพื่อสร้างและเผยแพร่เกมและเนื้อหาอื่น ๆ) อนุญาตให้ใช้การตรวจสอบตัวตนแบบสองปัจจัย ลงทะเบียนเพื่อหรือเข้าร่วมงานกิจกรรมของเรา ตอบแบบสำรวจ หรือติดต่อเราผ่านคำขอการสนับสนุนผู้เล่นหรือฝ่ายบริการลูกค้า หากเปิดใช้คุณลักษณะการแชทด้วยเสียงและการรายงานด้วยเสียงในช่องทางการสื่อสารด้วยเสียง ตอนของข้อมูลเสียงในการแชทจะได้รับการจัดเก็บไว้บนอุปกรณ์ของคุณและอุปกรณ์ของผู้เข้าร่วมในช่องทางการสื่อสารด้วยเสียง หากมีรายงานการฝ่าฝืนกฎระเบียบของชุมชน ตอนของข้อมูลเสียงเหล่านี้อาจถูกส่งไปให้ Epic เพื่อช่วยเราบังคับใช้กฎระเบียบของชุมชน หากคุณเข้าร่วมกิจกรรมการประกวดหรือแข่งขันหรือเข้าร่วมในโปรแกรม <a id="url" href="https://www.epicgames.com/affiliate/overview" style="EULA.Hyperlink">Support-A-Creator</> หรือ <a id="url" href="https://create.fortnite.com/island-creator/" style="EULA.Hyperlink">Island Creator</> ของเรา เราจะเก็บรวบรวมข้อมูลการสมัครของคุณและข้อมูลอื่น ๆ ที่เราอาจต้องการเพื่อช่วยยืนยันคุณสมบัติและดำเนินการชำระเงินของคุณ เราจะเก็บรวบรวมข้อมูลใดก็ตามที่คุณเลือกที่จะมอบให้เราในกรณีเหล่านั้นหรือกรณีอื่น ๆ ที่คล้ายคลึงกัน

<EULA.Highlight>ข. ข้อมูลที่เราเก็บรวบรวมโดยอัตโนมัติ</>

เราเก็บรวบรวมข้อมูลบางอย่างโดยอัตโนมัติเมื่อคุณเยี่ยมชม เข้าถึง หรือใช้บริการของ Epic ซึ่งรวมถึงข้อมูลเกี่ยวกับการเล่นเกมหรือการใช้แอปพลิเคชัน การซื้อ การให้สิทธิ์ และกิจกรรมอื่น ๆ ของคุณในบริการของ Epic ซึ่งโดยทั่วไปจะเชื่อมโยงกับบัญชีของคุณ (หากคุณเข้าสู่ระบบบัญชี Epic ของคุณหรือใช้บัญชีของบุคคลที่สามเพื่อเข้าใช้งานบริการของ Epic) หรือด้วยตัวระบุตัวตนที่เราได้กำหนดให้กับอุปกรณ์หรือโปรไฟล์ของคุณ แม้ว่าข้อมูลประเภทต่าง ๆ ที่เราเก็บรวบรวมโดยอัตโนมัติอาจแตกต่างกันออกไป แต่โดยทั่วไปจะรวมถึง:

• ข้อมูลและสถิติการใช้เกี่ยวกับวิธีที่คุณมีปฏิสัมพันธ์กับบริการของ Epic ซึ่งรวมถึง แอปพลิเคชันที่คุณใช้หรือเกมที่คุณเล่น ระยะเวลาที่คุณใช้หรือเล่นและเวลาที่ใช้หรือเล่น ความพยายามเล่นเกม ความคืบหน้าและผลลัพธ์ การตั้งค่าที่บันทึกไว้ รายงานข้อขัดข้อง URL ของเว็บไซต์ของเราที่คุณเยี่ยมชม URL ของหน้าที่อ้างอิงหรือสำหรับการออกจากหน้าเวบไซต์ หน้าเพจที่ดู เวลาที่ใช้ในแต่ละหน้าเพจ จำนวนการคลิก และประเภทของแพลตฟอร์ม
• ข้อมูลทางเทคนิคเกี่ยวกับคอมพิวเตอร์ อุปกรณ์ ฮาร์ดแวร์ หรือซอฟต์แวร์ที่คุณใช้เพื่อเข้าถึงบริการของเรา เช่น ที่อยู่ IP ตัวระบุอุปกรณ์ ผู้ให้บริการอินเทอร์เน็ตของคุณ ปลั๊กอิน หรือข้อมูลการทำธุรกรรมหรือตัวระบุอื่น ๆ สำหรับอุปกรณ์ของคุณ (เช่น ยี่ห้อและรุ่นของอุปกรณ์ ข้อมูลเกี่ยวกับระบบปฏิบัติการของอุปกรณ์และเบราว์เซอร์ หรืออุปกรณ์อื่น ๆ หรือคุณลักษณะเฉพาะที่เกี่ยวข้องกับระบบ) และ
• ตำแหน่งทั่วไปของอุปกรณ์ของคุณ ซึ่งโดยทั่วไปเราจะได้รับมาจากที่อยู่ IP ของอุปกรณ์ของคุณ

บริการของ Epic ใช้เทคโนโลยี เช่น คุกกี้ ไฟล์บันทึก และเว็บบีคอนเพื่อเก็บรวบรวมข้อมูลประเภทต่าง ๆ ที่ระบุไว้ข้างต้นโดยอัตโนมัติ เทคโนโลยีเหล่านี้บางอย่างอาจสร้างไฟล์ขนาดเล็กหรือเครื่องมือเก็บบันทึกที่อาจจัดเก็บไว้ในอุปกรณ์ของคุณ สิ่งเหล่านี้จะช่วยให้เรา ผู้ให้บริการของเรา และบุคคลที่สามรู้จักอุปกรณ์ของคุณ และให้ข้อมูลเกี่ยวกับวิธีที่คุณใช้และมีปฏิสัมพันธ์กับบริการของ Epic ตัวอย่างเช่น การดำเนินการเหล่านั้นจะสนับสนุนความสามารถของเราเพื่อตรวจสอบผู้ใช้ จดจำการตั้งค่า จัดการโฆษณา ปรับแต่งประสบการณ์ส่วนบุคคล และดำเนินการวิเคราะห์ข้อมูล 

โปรดทราบว่า หากคุณลักษณะบางประการในบริการของ Epic เป็นการให้บริการของบุคคลที่สาม บุคคลที่สามเหล่านั้นอาจจะใช้วิธีการเก็บรวบรวมข้อมูลแบบอัตโนมัติด้วยเช่นกัน และอาจบันทึกข้อมูลเกี่ยวกับการที่คุณใช้บริการของ Epic บริการของพวกเขา หรือเว็บไซต์ของผู้อื่นตลอดช่วงเวลาที่ใช้งาน ตัวอย่างเช่น เมื่อคุณใช้บริการของ Epic (เช่น Unreal Engine) ที่ประกอบด้วยซอฟต์แวร์ของบุคคลที่สาม ผู้ให้บริการที่เป็นบุคคลที่สามเหล่านั้นอาจเก็บรวบรวมข้อมูลผ่านเทคโนโลยีของพวกเขาเอง คุณลักษณะเหล่านี้จะอยู่ภายใต้ประกาศแจ้งและนโยบายความเป็นส่วนตัวของบุคคลที่สามดังกล่าว

<EULA.Highlight>ค. ข้อมูลที่เราเก็บรวบรวมจากแหล่งอื่น</>

ในบางกรณี เราอาจได้รับข้อมูลเกี่ยวกับคุณจากผู้ให้บริการและบุคคลที่สามที่เกี่ยวข้องกับการใช้บริการของ Epic หรือการมีปฏิสัมพันธ์ของคุณกับเราบนแพลตฟอร์มอื่น

ตัวอย่างเช่น ผู้พัฒนารายอื่นยอมให้คุณใช้บัญชี Epic เพื่อเข้าสู่ระบบบริการของตน และหากคุณเลือกที่จะเชื่อมโยงบัญชี Epic ของคุณกับบัญชีของคุณบนโซเชียลมีเดียของบุคคลที่สาม (เช่น Facebook) เกม (เช่น Steam) หรือเว็บไซต์หรือบริการอื่นที่คล้ายคลึงกัน หรือหากคุณมีปฏิสัมพันธ์กับโฆษณาสำหรับหนึ่งในบริการของ Epic บนเว็บไซต์หรือบริการภายนอก บริษัทที่ดำเนินการเว็บไซต์หรือบริการนั้นอาจแบ่งปันข้อมูลบางประการกับ Epic ตามแนวปฏิบัติด้านความเป็นส่วนตัวของตนเอง โดยทั่วไป การตั้งค่าความเป็นส่วนตัวของคุณบนเว็บไซต์หรือบริการของบริษัทอื่นจะควบคุมประเภทข้อมูลเฉพาะที่บริการเหล่านั้นสามารถแชร์กับ Epic ได้ ดังนั้นโปรดทบทวนและปรับปรุงการตั้งค่าดังกล่าวเป็นประจำ ตัวอย่างทั่วไปสำหรับบัญชีที่เชื่อมโยงอาจรวมถึงชื่อที่แสดงและ ID ผู้ใช้ของบัญชีบุคคลที่สามของคุณ ตลอดจนข้อมูลอุปกรณ์ ชื่อ และที่อยู่อีเมลที่เกี่ยวข้อง สำหรับผู้เข้าร่วมในโครงการ Support-a-Creator เราอาจเก็บรวบรวมจำนวนผู้ติดตามบัญชีโซเชียลมีเดียที่คุณมีเพื่อวัตถุประสงค์ในการมีสิทธิ์เข้าร่วมโครงการ

คุณยังสามารถซื้อ ดาวน์โหลด หรือเข้าถึงบริการของ Epic บางประการในหรือผ่านบริการที่ดำเนินการโดยบุคคลที่สาม หากคุณทำเช่นนั้น บุคคลเหล่านั้นอาจให้ข้อมูลแก่เราเพื่ออำนวยความสะดวกในการเข้าถึงและใช้บริการของ Epic ซึ่งโดยทั่วไปจะรวมถึงข้อมูลต่าง ๆ เช่น ชื่อที่แสดง ID ผู้ใช้ และข้อมูลอุปกรณ์และภูมิภาค ตัวอย่างเช่น คุณสามารถเลือกดาวน์โหลดและเล่นเกมอย่าง Fortnite บนคอนโซลเกม (เช่น PlayStation®, Microsoft Xbox และ Nintendo Switch) ผ่านบัญชีคอนโซลเกมของคุณ เมื่อคุณทำเช่นนั้น บริษัทที่ดำเนินการแพลตฟอร์มหรือบริการนั้นอาจแบ่งปันข้อมูลบางอย่างกับเรา ซึ่งช่วยให้เราทำสิ่งต่าง ๆ เช่นอำนวยความสะดวกในการเล่นเกมของคุณและติดตามความก้าวหน้าและสิทธิ์ของคุณ

<EULA.Highlight>ง. การป้องกันการฉ้อโกงและต่อต้านการโกง</>

การมอบประสบการณ์ที่เป็นธรรม สมดุล และแข่งขันได้กับผู้ใช้ในบริการของ Epic เป็นสิ่งสำคัญอย่างยิ่งสำหรับเรา เราบังคับใช้ข้อห้ามอย่างเคร่งครัดต่อการโกง การแฮ็ก การขโมยบัญชี และกิจกรรมอื่นใดที่ไม่ได้รับอนุญาตหรือเป็นกลฉ้อฉลในบริการของ Epic เราใช้เทคโนโลยีป้องกันการโกงและการป้องกันการฉ้อโกงที่หลากหลายเพื่อช่วยระบุและป้องกันกิจกรรมที่เป็นอันตราย บริการเหล่านี้อาจเก็บรวบรวมและวิเคราะห์ข้อมูลเกี่ยวกับคอมพิวเตอร์ของคุณและซอฟต์แวร์ในคอมพิวเตอร์ของคุณเพื่อตรวจจับการโกง และอาจให้บริการโดย Epic หรือผู้ให้บริการ

<EULA.Header>3. วิธีที่เราใช้ข้อมูล</>

โดยทั่วไป เราใช้ข้อมูลที่เราเก็บรวบรวม (ไม่ว่าจะเป็นข้อมูลเดี่ยวหรือร่วมกับข้อมูลอื่น ๆ ที่เก็บรวบรวมตามที่อธิบายไว้ในนโยบายนี้) เพื่อช่วยให้เราจัดหา ปรับปรุง ปรับแต่ง วิเคราะห์ และส่งเสริมบริการของ Epic ซึ่งรวมถึงใช้เพื่อวัตถุประสงค์เช่น:

• เพื่อสร้าง ตรวจสอบ และจัดการบัญชีผู้ใช้และคุณลักษณะต่าง ๆ
• เพื่อให้บริการของ Epic ตลอดจนการสนับสนุนและความช่วยเหลือแก่พวกเขา ซึ่งรวมถึงการตอบข้อสอบถาม การประมวลผลธุรกรรมหรือคำขอ และการสื่อสารกับผู้ใช้ (เช่น โดยการส่งข้อความและการอัปเดตเกี่ยวกับบริการและบัญชี)
• เพื่อพัฒนา ส่งมอบ และปรับปรุงบริการของ Epic และข้อเสนออื่น ๆ โดยที่บางส่วนนั้นอาจจะเป็นการนำเสนอร่วมกับฝ่ายอื่น
• เพื่อปรับแต่งประสบการณ์ของคุณให้เป็นส่วนตัว ซึ่งรวมถึงโดยการนำเสนอเนื้อหาหรือคุณลักษณะที่ปรับแต่งให้เหมาะกับคุณหรือความสนใจของคุณ หรือการอนุมานของเราเกี่ยวกับความสนใจของคุณ (ยกตัวอย่างเช่น หากคุณเล่นเกมบางประเภทบ่อยครั้ง เราอาจอนุมานว่าคุณสนใจเกมประเภทนั้นและแนะนำเกมที่คล้ายคลึงกันกับคุณ)
• เพื่อส่งเสริมบริการของ Epic รวมถึงการจัดการ การปรับแต่ง และการวัดประสิทธิภาพของโฆษณา ข้อเสนอส่งเสริมการขาย แบบสำรวจ และกิจกรรมของเรา
• เพื่อจัดการการทดสอบแบบอัลฟา เบตา หรือก่อนเปิดตัว (และเพื่อเก็บรวบรวมความคิดเห็น)
• เพื่อดำเนินการวิเคราะห์ข้อมูล (เช่น การวิเคราะห์วิธีการใช้บริการของ Epic เพื่อให้เราเข้าใจ ปรับปรุง และปรับแต่งบริการให้ดียิ่งขึ้น)
• เพื่อปฏิบัติตามข้อผูกพันทางกฎหมายหรือตามสัญญาของเราและบังคับใช้ข้อกำหนดของเรา และ 
• เพื่อรักษาความปลอดภัยให้กับบริการของ Epic เช่น การตรวจจับการฉ้อโกงและการปกป้อง Epic และผู้ใช้รายอื่นจากการกระทำที่ผิดกฎหมายหรือเป็นอันตราย และ
• การปรับปรุงเทคโนโลยีหรือกระบวนการที่ใช้เพื่อให้บรรลุวัตถุประสงค์เหล่านี้ (เช่น การฝึกโมเดลแมชชีนเลิร์นนิงที่ใช้เพื่อช่วยตรวจจับหรือกลั่นกรองเนื้อหาหรือพฤติกรรมที่เป็นภัย ผิดกฎหมาย หรือเป็นอันตราย และบังคับใช้ข้อกำหนดและนโยบายของเรา เช่น <a id="url" href="https://www.epicgames.com/site/community-rules" style="EULA.Hyperlink">กฎของชุมชน</>)

เรายังอาจประมวลผลข้อมูลที่ไม่ได้ระบุตัวคุณเป็นรายบุคคล ซึ่งรวมถึงข้อมูลโดยรวมหรือข้อมูลที่ไม่ระบุตัวตนที่เราสร้างหรือเก็บรวบรวมจากแหล่งอื่น ข้อมูลนี้ช่วยให้เราเข้าใจกลุ่มผู้ใช้ที่ใหญ่ขึ้น หากเรารวมข้อมูลนี้เข้ากับข้อมูลที่ระบุตัวคุณ เราจะปฏิบัติต่อข้อมูลดังกล่าวตามที่อธิบายไว้ในนโยบายความเป็นส่วนตัวนี้ แต่โปรดทราบว่านโยบายความเป็นส่วนตัวนี้ไม่ได้จำกัดความสามารถของเราในการประมวลผลข้อมูลที่ไม่ได้ระบุตัวคุณเป็นรายบุคคล และเราอาจใช้และเปิดเผยข้อมูลที่รวบรวมหรือไม่ระบุตัวตนด้วยเหตุผลใดก็ตามที่กฎหมายอนุญาต

<EULA.Header>4. วิธีที่เราแบ่งปันข้อมูล</>

เราอาจแบ่งปันข้อมูลบางส่วนที่เราเก็บรวบรวมเพื่อช่วยดำเนินการและปรับปรุงบริการของ Epic ขึ้นอยู่กับวิธีที่คุณมีปฏิสัมพันธ์กับเรา ตัวอย่างทั่วไปอาจรวมถึงการแบ่งปัน เช่น:

• กับพันธมิตรคอนโซลและแพลตฟอร์ม (ยกตัวอย่างเช่น เพื่ออำนวยความสะดวกในการเล่นเกมเมื่อคุณเข้าถึงบริการของ Epic ผ่านผู้ให้บริการคอนโซลบุคคลที่สาม)
• กับผู้พัฒนาเกมรายอื่น ๆ (เช่น เพื่อเปิดใช้งานคุณลักษณะสำหรับเกมที่คุณได้รับผ่าน Epic Games Store)
• กับผู้ใช้รายอื่น (เช่น หากคุณใช้คุณลักษณะสื่อโซเชียล เช่น การแชท)
• เปิดเผยต่อสาธารณะ (ยกตัวอย่างเช่น ชื่อที่แสดง เนื้อหาที่คุณสร้างหรือแชร์ สถิติพื้นฐานของเกม และข้อมูลอื่น ๆ ที่คล้ายคลึงกันโดยทั่วไปอาจเข้าถึงได้แก่ผู้อื่น)
• กับผู้ให้บริการที่ดำเนินการในนามของเราเพื่อช่วยสนับสนุนบริการของ Epic ตามคำแนะนำของเรา (ยกตัวอย่างเช่น ผู้ให้บริการพื้นที่เก็บข้อมูลบนคลาวด์ ผู้ประมวลผลการชำระเงิน หรือพันธมิตรทางการตลาดและการโฆษณา)
• เมื่อเราเชื่อว่าเราต้องปฏิบัติตามกฎหมายหรือเพื่อคุ้มครองคุณ Epic หรือผู้อื่น (ยกตัวอย่างเช่น เพื่อตอบสนองต่อคำสั่งศาลหรือหมายศาล ซึ่งเป็นส่วนหนึ่งของการสอบสวนการฉ้อโกงหรือกิจกรรมที่ผิดกฎหมายอื่น ๆ หรือการละเมิดข้อกำหนดหรือนโยบายของเรา หรือหากจำเป็นเพื่อปกป้องผู้อื่นจากความตายหรืออันตรายร้ายแรงต่อร่างกายหรือทรัพย์สิน)
• กับหน่วยงานอื่น ๆ ของ Epic (ซึ่งรวมถึงเพื่อช่วยสนับสนุนบริการของ Epic ในระดับระหว่างประเทศ)
• ที่เกี่ยวข้องกับธุรกรรมขององค์กรบางประเภท (เช่น ในกรณีของการปรับโครงสร้างใหม่หรือการขายธุรกิจทั้งหมดหรือบางส่วนที่สำคัญของธุรกิจของเรา)
• ด้วยการอนุญาตจากคุณ (ยกตัวอย่างเช่น หากคุณเชื่อมโยงบัญชีภายนอกกับบัญชี Epic ของคุณ หรือใช้บัญชี Epic ของคุณเพื่อเข้าสู่ระบบเกมและบริการของบุคคลที่สาม หรือเข้าร่วมกิจกรรมส่งเสริมการขายหลายรายการ) และ
• เรายังอาจแบ่งปันข้อมูลที่ไม่ได้ระบุตัวคุณกับบุคคลที่สาม ซึ่งรวมถึงข้อมูลโดยรวมหรือข้อมูลที่ไม่ระบุตัวตน

หมายเลขโทรศัพท์มือถือที่แจ้งต่อ Epic เพื่อวัตถุประสงค์ด้านความปลอดภัย จะไม่ถูกแบ่งปันกับบุคคลที่สามหรือบริษัทในเครือเพื่อวัตถุประสงค์ด้านการตลาด/ส่งเสริมการขาย 

ภายใต้ขอบเขตที่เราแบ่งปันข้อมูลส่วนบุคคลของคุณกับบุคคลที่สาม เราจะพยายามตรวจสอบให้แน่ใจว่าบุคคลที่สามเหล่านี้ได้ให้ความคุ้มครองในรูปแบบเดียวกันหรือคล้ายกันอย่างมีนัยสำคัญตามที่ Epic อธิบายไว้ในนโยบายความเป็นส่วนตัวนี้ 

บุคคลที่สามที่คุณมีปฏิสัมพันธ์ด้วยผ่านบริการของ Epic อาจมีหลักปฏิบัติด้านความเป็นส่วนตัวที่แตกต่างจาก Epic ดังนั้นเราขอแนะนำให้คุณทบทวนนโยบายความเป็นส่วนตัวของบุคคลเหล่านั้นก่อนที่จะแบ่งปันข้อมูลของคุณกับบุคคลเหล่านั้น

<EULA.Header>5. ความเป็นส่วนตัวของเด็ก</>

เราออกแบบบริการของ Epic ให้เป็นมิตรกับผู้ใช้ทุกช่วงอายุทั่วโลก ซึ่งหมายความว่าเราจะเก็บรวบรวมข้อมูลอายุจากผู้ใช้ และบริการบางอย่างของเราจะนำเสนอประสบการณ์ที่ต่างกันออกไปตามกลุ่มอายุและตำแหน่งที่อยู่ของผู้ใช้ที่เราทราบ ข้อมูลด้านล่างจะเป็นข้อมูลสำหรับบิดามารดาและผู้ปกครอง เพื่อให้เข้าใจหลักปฏิบัติด้านความเป็นส่วนตัวของเราเกี่ยวกับเด็ก (อายุต่ำกว่า 13 ปี หรือมีอายุตามเกณฑ์ที่สามารถให้ความยินยอมในรูปแบบดิจิทัลได้ในภูมิภาคของผู้ใช้ ขึ้นอยู่กับว่าอายุใดเกณฑ์ใดสูงกว่ากัน)

เมื่อผู้ใช้ระบุว่าพวกเขาเป็นเด็ก พวกเขาจะได้รับการจัดให้อยู่ในกลุ่ม “บัญชีภายใต้การดูแลพิเศษ” จนกว่าจะพ้นความเป็นเด็กตามเกณฑ์ที่ระบุข้างต้น หรือจนกว่าบิดามารดาหรือผู้ปกครองของพวกเขาจะให้อนุญาตเพิ่มเติมเกี่ยวกับความเป็นส่วนตัวและเปิดใช้สิทธิ์ควบคุมในฐานะผู้ปกครอง บัญชีภายใต้การดูแลพิเศษจะสามารถเล่นเกมของ Epic ได้ เช่น Fortnite และ Fall Guys แต่คุณลักษณะต่าง ๆ เช่น การแชทด้วยเสียงและการซื้อด้วยเงินจริงจะถูกปิดใช้งาน Epic เก็บรวบรวมข้อมูลส่วนบุคคลจากบัญชีภายใต้การดูแลพิเศษอย่างจำกัดเพื่อบริหารจัดการการใช้งาน โดยในแต่ละกรณีจะเป็นไปตามกฎหมายความเป็นส่วนตัวและการคุ้มครองเยาวชนที่เกี่ยวข้อง ซึ่งได้แก่:

• วันเกิดและประเทศ เพื่อกำหนดอายุและการตั้งค่าที่เหมาะสม
• ที่อยู่อีเมลของบิดามารดาหรือผู้ปกครอง เพื่อส่งการบอกกล่าวและขอรับความยินยอมสำหรับคุณลักษณะเพิ่มเติม (ซึ่งจะถูกลบออกหากผู้ปกครองไม่ตอบกลับภายใน 14 วัน)
• ที่อยู่อีเมลของผู้ใช้สำหรับการเข้าสู่ระบบ (ระบบจะเก็บข้อมูลนี้ไว้ในรูปแบบที่ได้รับการเข้ารหัสทางเดียวและอ่านไม่ได้) และ
• ตัวระบุที่คงทน เช่น ที่อยู่ IP รหัสประจำตัวของบัญชีบนแพลตฟอร์มเกม ตัวระบุอุปกรณ์ และข้อมูลที่คล้ายกันซึ่งเก็บรวบรวมด้วยเทคโนโลยีการติดตามของเว็บไซต์เพื่อให้สามารถให้บริการและบำรุงรักษาบริการของ Epic (รวมถึงการวิเคราะห์เพื่อปรับปรุงบริการ) ปกป้องความปลอดภัยและความสมบูรณ์ของผู้ใช้ สร้างความมั่นใจว่าจะมีการปฏิบัติตามกฎระเบียบและกฎหมาย และอำนวยความสะดวกให้การปรับแต่งเพื่อความเป็นส่วนตัวในเกม เช่น ความคืบหน้าในเกมและตัวเลือกภาพอวาตาร์

หากผู้ใช้ที่เป็นบัญชีภายใต้การดูแลพิเศษติดต่อเราเมื่อมีคำถามหรือคำร้องขอ ข้อมูลส่วนบุคคลใด ๆ ที่มอบให้จะถูกลบออกหลังจากตอบข้อซักถามเรียบร้อยแล้ว เมื่อเราแบ่งปันข้อมูลส่วนบุคคลจากบัญชี Cabined กับภายนอก การดำเนินการดังกล่าวจะช่วยให้เราสามารถปฏิบัติหน้าที่ตามวัตถุประสงค์ที่จำกัดเหล่านี้ (เช่น การแบ่งปันกับคอนโซลเพื่อช่วยให้เกมของคุณใช้งานได้หรือแบ่งปันกับผู้ให้บริการพื้นที่จัดเก็บบนระบบคลาวด์) <a id="url" href="https://www.epicgames.com/site/cabinedaccounts" style="EULA.Hyperlink">เรียนรู้เพิ่มเติมเกี่ยวกับบัญชีภายใต้การดูแลพิเศษ</>.

<EULA.Highlight>ก. การบอกกล่าว การให้ความยินยอม และสิทธิควบคุมในฐานะผู้ปกครอง</>

เราจะเก็บรวบรวมที่อยู่อีเมลของบิดามารดาหรือผู้ปกครองจากผู้เล่นที่เป็นเด็ก เพื่อส่งการบอกกล่าวทางอีเมลไปให้บิดามารดาหรือผู้ปกครองทราบว่าเด็กได้สร้างบัญชีภายใต้การดูแลพิเศษ การบอกกล่าวนี้จะช่วยให้พวกเขาสามารถตรวจสอบหลักปฏิบัติด้านความเป็นส่วนตัวของเราสำหรับบัญชีที่ไม่ได้อยู่ภายใต้การดูแลพิเศษ สามารถให้ความยินยอมต่อบัญชีที่ไม่ได้อยู่ภายใต้การดูแลพิเศษ เพื่อให้เด็กในความดูแลของพวกเขาสามารถเข้าถึงคุณลักษณเพิ่มเติม และช่วยให้สามารถกำหนดสิทธิควบคุมในฐานะผู้ปกครอง โปรดทราบว่าบิดามารดา/ผู้ปกครองต้องดำเนินการตามกระบวนการตรวจสอบยืนยันผู้ปกครองของเราเพื่อให้ความยินยอมแก่บัญชีที่ไม่ได้อยู่ภายใต้การดูแลพิเศษ

เราใช้ Kids Web Services (KWS) ซึ่งเป็นบริการที่นำเสนอโดย Kids Web Services Ltd บริษัทลูกของเรา เพื่อวัตถุประสงค์ในการตรวจสอบอายุของบิดามารดา/ผู้ปกครองและผู้ใช้ KWS จะจำได้ว่าคุณได้ยืนยันอายุแล้วในครั้งต่อไปที่คุณใช้ที่อยู่อีเมลเพื่อเข้าถึงเกม/บริการอื่น ๆ ที่ดำเนินการโดยเทคโนโลยี KWS เพื่อที่คุณจะได้ไม่ต้องยืนยันข้อมูลดังกล่าวอีก Epic และ KWS จะรับผิดชอบร่วมกันในการดูแลจัดการข้อมูลส่วนบุคคลบางส่วนของคุณในบริบทนี้ เรียนรู้เพิ่มเติมเกี่ยวกับ<a id="url" href="https://www.epicgames.com/site/parental-consent" style="EULA.Hyperlink">การให้ความยินยอมโดยผู้ปกครองที่ยืนยันได้</> และเกี่ยวกับ KWS ใน<a id="url" href="https://www.kidswebservices.com/privacy-policy" style="EULA.Hyperlink">นโยบายความเป็นส่วนตัวของ KWS</>

เมื่อบิดามารดาหรือผู้ปกครองอนุญาตให้เด็กในความดูแลของตนใช้บัญชีที่ไม่ได้อยู่ภายใต้การดูแลพิเศษ จะมีการเปิดใช้สิทธิควบคุมในฐานะผู้ปกครองโดยอัตโนมัติ จากนั้นจะสามารถเข้าถึงสิทธิควบคุมในฐานะผู้ปกครองด้วยการใช้รหัส PIN คุณสามารถเปลี่ยนตัวเลือกคุณลักษณะบางอย่างที่เลือกไว้ระหว่างขั้นตอนการอนุญาต และสามารถกำหนดประสบการณ์ให้เด็กที่ดูแลได้มากขึ้น <a id="url" href="https://www.epicgames.com/site/parental-controls" style="EULA.Hyperlink">เรียนรู้เพิ่มเติมเกี่ยวกับการควบคุมโดยผู้ปกครอง</>

เมื่อผู้ปกครองอนุญาตให้เด็กใช้บัญชีที่ไม่ได้อยู่ภายใต้การดูแลพิเศษ หลักปฏิบัติด้านความเป็นส่วนตัวที่อธิบายไว้ในส่วนใดก็ตามของนโยบายความเป็นส่วนตัวฉบับนี้จะมีผลบังคับใช้โดยทั่วไป แต่ผู้ใช้ที่อายุต่ำกว่าอาจจะไม่สามารถเข้าถึงเนื้อหาหรือคุณลักษณะได้ทุกส่วน (เนื่องจากการตั้งค่าความเป็นส่วนตัวเบื้องต้นของเรา ข้อกำหนดเรื่องอายุสำหรับบริการและคุณลักษณะบางอย่าง และ/หรือสิทธิควบคุมในฐานะผู้ปกครองที่มี) ผู้ใช้อาจจะเข้าถึงคุณลักษณะการสื่อสารและสังคมบางอย่างได้ (เช่น แชท) และสามารถติดต่อกับบริการของ Epic ส่วนใหญ่ได้อย่างอิสระ (รวมถึงการดาวน์โหลดเกมอื่น ๆ จาก Epic Games Store) โดยจะขึ้นอยู่กับการตั้งค่าสิทธิควบคุมในฐานะผู้ปกครองและอายุของผู้ใช้ เมื่อผู้ใช้เข้าถึงเกมหรือแอปของบุคคลที่สามผ่าน Epic Games Store ข้อมูลบัญชีบางส่วนจะถูกแบ่งปันกับผู้เผยแพร่หรือผู้พัฒนาของเกมหรือแอปดังกล่าว เพื่อช่วยสนับสนุนธุรกรรมและคุณลักษณะของผลิตภัณฑ์ คุณสามารถดูผู้พัฒนาและผู้เผยแพร่ในรายชื่อผลิตภัณฑ์แต่ละรายการก่อนที่จะดาวน์โหลด หรือตรวจดูที่<a id="url" href="https://store.epicgames.com/publisher-index" style="EULA.Hyperlink">ดัชนีผู้เผยแพร่ของเรา</> โปรดติดต่อเราตามช่องทางด้านล่าง หากมีข้อสงสัยใด ๆ เกี่ยวกับการแบ่งปันข้อมูลกับบุคคลที่สามเหล่านี้โดย Epic สำหรับรายละเอียดเพิ่มเติม โปรดดูที่ “ข้อมูลที่เราเก็บรวบรวม” “วิธีที่เราใช้ข้อมูล” และ “วิธีที่เราแบ่งปันข้อมูล” ข้างต้น

<EULA.Highlight>ข. สิทธิความเป็นส่วนตัวของเด็กและผู้ปกครอง</>

ผู้ใช้ที่เป็นเด็กและผู้ปกครองสามารถใช้สิทธิความเป็นส่วนตัวของแต่ละบุคคลได้ตามที่อธิบายไว้ในหัวข้อ 6 ด้านล่าง สิทธิควบคุมในฐานะผู้ปกครองจะช่วยให้บิดามารดาและผู้ปกครองสามารถเปลี่ยนตัวเลือกที่เลือกไว้เกี่ยวกับคุณลักษณะเฉพาะอย่างในการใช้งานของเด็ก เช่น การแชทด้วยเสียง บิดามารดาและผู้ปกครองสามารถดูข้อมูลส่วนบุคคลของเด็กที่ Epic Games เก็บไว้ และสามารถลบบัญชี Epic ของเด็กได้เช่นกัน (ซึ่งจะเป็นการลบข้อมูลส่วนบุคคลและระงับการเก็บรวบรวมข้อมูลเพิ่มเติม) ในการขอใช้สิทธิเหล่านี้หรือการสอบถามว่าเราดูแลจัดการข้อมูลส่วนบุคคลของเด็กอย่างไร โปรดดูหัวข้อ “ติดต่อเรา” ที่ด้านล่าง หรือไปที่<a id="url" href="https://www.epicgames.com/help/contact-us-parent" style="EULA.Hyperlink">แบบฟอร์มการขอการสนับสนุนสำหรับผู้ปกครอง</>ของเรา

<EULA.Header>6. ทางเลือกและการควบคุมของคุณ</>

เราพยายามที่จะให้คุณมีตัวเลือกที่มีความหมายเกี่ยวกับข้อมูลส่วนบุคคลที่เราเก็บรวบรวม ตัวเลือกเฉพาะที่มีให้คุณมักจะแตกต่างกันไปขึ้นอยู่กับลักษณะความสัมพันธ์ของเรากับคุณ เช่น บริการของ Epic ที่คุณใช้ ตัวอย่างทั่วไป ได้แก่:

• คุณสามารถร้องขอให้เราให้การเข้าถึง หรือให้เราแก้ไขหรือลบข้อมูลส่วนบุคคลที่เราได้เก็บรวบรวมจากคุณ โปรดส่งคำขอเพื่อเข้าถึง ปรับปรุง หรือลบข้อมูลส่วนบุคคลที่เกี่ยวข้องกับบัญชี Epic ของคุณโดยติดต่อเราตามที่อธิบายไว้ใน “วิธีการติดต่อเรา” ด้านล่าง โปรดทราบว่าเราอาจขอข้อมูลเพิ่มเติมจากคุณเพื่อช่วยตรวจสอบว่าคุณเป็นใครก่อนที่จะดำเนินการตามคำขอของคุณ
• หากเป็นไปได้ คุณอาจได้รับตัวเลือกในการอุทธรณ์หรือขอให้ตรวจสอบการตัดสินใจที่กระทำโดยวิธีอัตโนมัติโดยเจ้าหน้าที่
• คุณสามารถเปลี่ยนการตั้งค่าการตลาดทางอีเมลของคุณได้ทุกเมื่อ เช่น โดยใช้กลไกการเลือกไม่รับที่ให้ไว้ในอีเมลการตลาดของเรา ปรับปรุงการตั้งค่าบัญชี Epic ของคุณ หรือติดต่อเราเพื่อแจ้งคำขอของคุณ (ดู “วิธีการติดต่อเรา” ด้านล่าง)
• คุณสามารถเปลี่ยนการตั้งค่าความเป็นส่วนตัวของคุณในเว็บไซต์ของบุคคลอื่น (เช่น เครือข่ายสังคมออนไลน์) หรือแพลตฟอร์ม (เช่น ผู้ให้บริการคอนโซล) เพื่อจำกัดข้อมูลที่พวกเขาอาจแบ่งปันกับเรา
• คุณสามารถเปลี่ยนการตั้งค่าเบราว์เซอร์หรืออุปกรณ์มือถือเพื่อบล็อก จัดการ ลบ หรือจำกัดเทคโนโลยีการติดตาม เช่น คุกกี้ ในบางกรณี การปิดกั้นหรือปิดใช้งานคุกกี้อาจทำให้บริการของ Epic ทำงานไม่ได้ตามที่ตั้งใจไว้ และคุณลักษณะบางอย่างก็อาจจะไม่พร้อมใช้งาน
• ถ้าคุณมีอายุต่ำกว่า 18 ปีและมีบัญชี Epic คุณ สามารถขอให้เรานำออกหรือไม่ระบุชื่อเนื้อหาบางประการของคุณได้ให้บริการในบริการของ Epic โปรดส่งคำขอโดยตรงเพื่อช่วยลบหรือแก้ไขเนื้อหาในบริการของ Epic ไปยัง Epic ตามที่อธิบายไว้ใน “วิธีการติดต่อเรา” ด้านล่าง
• พ่อแม่และผู้ปกครองสามารถปรับการตั้งค่าสำหรับบัญชี Epic ของบุตรหลานได้โดยใช้<a id="url" href="https://safety.epicgames.com/parental-controls" style="EULA.Hyperlink">การควบคุมโดยผู้ปกครอง</>

บางส่วนของโลกให้ตัวเลือกเฉพาะแก่บุคคลที่เกี่ยวข้องกับข้อมูลส่วนบุคคลของตนโดยสิทธิ์ภายใต้กฎหมายท้องถิ่น

<EULA.Header>7. การเก็บรักษา</>

เนื่องจากข้อมูลส่วนบุคคลเฉพาะที่เราประมวลผลและเหตุผลของเราในการดำเนินการดังกล่าวมักจะแตกต่างกันไปขึ้นอยู่กับวิธีที่คุณใช้บริการของ Epic ระยะเวลาที่เราเก็บรักษาข้อมูลนั้นอาจแตกต่างกันไป โดยทั่วไป เราจัดเก็บข้อมูลส่วนบุคคลตราบเท่าที่เรามีเหตุผลที่เหมาะสมตามวัตถุประสงค์ที่อธิบายไว้ในนโยบายนี้ (เช่น การปฏิบัติตามภาระผูกพันตามกฎหมายของเรา การจัดการบันทึกภายใน การบังคับใช้เงื่อนไขของเรา และการระงับข้อพิพาท) เว้นแต่กฎหมายจะกำหนดหรืออนุญาตให้เก็บรักษาไว้เป็นเวลานาน

เกณฑ์หลักที่เราพิจารณาในการกำหนดระยะเวลาเก็บรักษาเฉพาะมักจะรวมไปถึงข้อกำหนดขั้นต่ำภายใต้กฎหมายที่ใช้บังคับ มาตรฐานอุตสาหกรรมที่เกี่ยวข้อง ประเภทของข้อมูลที่เป็นปัญหา (เช่น ระดับความอ่อนไหว) ความเกี่ยวข้องกับการดำเนินคดีที่อาจเกิดขึ้นหรือการดำเนินการที่คล้ายคลึงกัน (เช่น การต่อสู้คดีจากการเรียกร้องทางกฎหมาย) และข้อมูลที่จำเป็นเพื่อป้องกันการฉ้อโกงหรือการใช้บริการของ Epic ในทางมิชอบที่คล้ายกัน (รวมถึงการบังคับใช้ข้อห้ามต่อการโกงและพฤติกรรมที่ไม่ได้รับอนุญาตอื่นๆ) ตัวอย่างเช่น หากคุณสร้างบัญชี Epic โดยทั่วไปเราจะจัดเก็บข้อมูลส่วนบุคคลที่เชื่อมโยงกับบัญชี Epic ของคุณตราบเท่าที่จำเป็นเพื่อรักษาบัญชีของคุณ ให้บริการของ Epic ที่คุณร้องขอ บังคับใช้ข้อกำหนดใด ๆ ที่บังคับใช้และควบคุมการใช้งานบริการ Epic ของคุณ และรักษาบันทึกที่เหมาะสมเพื่อสะท้อนถึงวิธีที่เราให้บริการ Epic แก่คุณ

หากต้องการดูรายละเอียดเพิ่มเติมเกี่ยวกับการขอให้ Epic ลบข้อมูลส่วนบุคคลของคุณ โปรดดูที่ “ทางเลือกและการควบคุมของคุณ” ด้านบน

<EULA.Header>8. ความปลอดภัย</>

เรามีมาตรการป้องกันในเชิงการบริหารจัดการ เทคนิค และกายภาพ เพื่อปกป้องข้อมูลส่วนบุคคล จากการทำลาย การสูญหาย การแก้ไข การเข้าถึง การเปิดเผย หรือการใช้งานที่ไม่ได้ตั้งใจ ไม่ชอบด้วยกฎหมาย หรือไม่ได้รับอนุญาต รวมถึงการประมวลผลในรูปแบบอื่น ๆ ที่ไม่ชอบด้วยกฎหมาย ในบางกรณี ข้อมูลของคุณจะเข้าถึงได้ก็ต่อเมื่อคุณเข้าสู่ระบบในคุณลักษณะที่เราเสนอ และในกรณีที่คุณต้องการเก็บข้อมูลประจำตัวผู้ใช้ของคุณและรหัสผ่านไว้ให้เป็นความลับและปลอดภัย เพื่อให้ข้อมูลของคุณได้รับการปกป้อง หากเราทราบว่ามีการเปิดเผยข้อมูลส่วนบุคคลของคุณโดยไม่ได้รับอนุญาต เราจะแจ้งให้คุณทราบตามที่กฎหมายกำหนด และจะดำเนินการเพื่อช่วยดูแลให้ข้อมูลของคุณปลอดภัย

<EULA.Header>9. การปรับปรุง</>

เราจะปรับปรุงนโยบายนี้เป็นครั้งคราวเพื่อให้สอดคล้องกับการเปลี่ยนแปลงในแนวปฏิบัติของเราหรือกฎหมายที่เกี่ยวข้อง เมื่อดำเนินการแล้ว เราจะเปลี่ยนวันที่ที่ระบุไว้ที่ข้างต้นของนโยบาย ในบางกรณี เราอาจแจ้งให้คุณทราบถึงการเปลี่ยนแปลงที่เกี่ยวข้องทางอีเมลหรือภายในบริการของ Epic โปรดทบทวนนโยบายนี้เป็นประจำเพื่อให้แน่ใจว่าคุณเข้าใจความสัมพันธ์ของคุณกับ Epic และวิธีที่เราอาจเก็บรวบรวม ใช้ และแบ่งปันข้อมูลที่เกี่ยวข้องกับบริการของ Epic

<EULA.Header>10. การดำเนินงานทั่วโลกของเรา</>

บริษัท Epic Games, Inc. ตั้งอยู่ในสหรัฐอเมริกา แต่เราดำเนินการทั่วโลกเพื่อช่วยให้ผู้ใช้ทั่วโลกได้รับประสบการณ์ที่ดีขึ้นในบริการของ Epic เรามีบริษัทลูก สำนักงาน ผู้ให้บริการ และพันธมิตรทั่วโลกเพื่อสนับสนุนการดำเนินการเหล่านี้ในหลากหลายวิธี ตัวอย่างเช่น ผู้พัฒนา Fall Guys เป็นบริษัทลูกที่ชื่อว่าบริษัท Mediatonic Limited ซึ่งตั้งอยู่ในสหราชอาณาจักร ซึ่งหมายความว่า Epic อาจประมวลผลข้อมูลที่เราเก็บรวบรวมเกี่ยวกับการใช้บริการ Epic ของคุณในสถานที่นอกภูมิภาคที่คุณอาศัยอยู่

<EULA.Highlight>ก. การถ่ายโอนข้อมูล</>

เมื่อคุณใช้บริการของ Epic ข้อมูลของคุณอาจถูกถ่ายโอนหรือจัดเก็บในสหรัฐอเมริกาหรือประเทศอื่น ๆ ที่เราหรือผู้ให้บริการของเราดำเนินการอยู่ กฎหมายและกฎการคุ้มครองข้อมูลในประเทศเหล่านี้อาจแตกต่างไปจากที่คุณอาศัยอยู่ เราอาศัยกลไกทางกฎหมายต่าง ๆ เพื่อช่วยสนับสนุนการถ่ายโอนข้อมูลนอกประเทศที่เก็บรวบรวมอย่างถูกต้องตามกฎหมายตามความเหมาะสม หากได้รับอนุญาตภายใต้กฎหมายท้องถิ่น แสดงว่าคุณอนุญาตให้ Epic ประมวลผลข้อมูลของคุณในสถานที่ใด ๆ ที่เราดำเนินการ (รวมถึงสหรัฐอเมริกา) โดยใช้บริการของ Epic

หากต้องการทราบข้อมูลเพิ่มเติมเกี่ยวกับองค์กรของ Epic ที่รับผิดชอบในการดำเนินการบริการของ Epic ที่คุณใช้ โปรดดู “วิธีการติดต่อเรา” ด้านล่าง

<EULA.Highlight>ข. กฎหมายความเป็นส่วนตัวที่ครอบคลุมของรัฐสหรัฐอเมริกา</>

<EULA.Highlight>สำหรับผู้พำนักในแคลิฟอร์เนีย</>

กฎหมายความเป็นส่วนตัวของผู้บริโภคแคลิฟอร์เนีย หรือ “CCPA” ได้ให้สิทธิ์แก่ผู้บริโภคที่พักอาศัยอยู่ในรัฐแคลิฟอร์เนียในส่วนที่เกี่ยวกับข้อมูลส่วนบุคคลของตนเอง เงื่อนไขที่ใช้ในหัวข้อย่อยนี้กำหนดโดย CCPA

หากคุณเป็นผู้พำนักอาศัยอยู่ในรัฐแคลิฟอร์เนีย คุณมีสิทธิที่จะ:

• ทราบและเข้าถึงข้อมูลส่วนบุคคลที่เราเก็บรวบรวมเกี่ยวกับคุณ รวมถึงประเภทของข้อมูลส่วนบุคคลที่เก็บรวบรวมและแหล่งที่มา วัตถุประสงค์ทางธุรกิจหรือเชิงพาณิชย์ในการเก็บรวบรวม หมวดหมู่ของบุคคลที่สามที่เราเปิดเผยข้อมูลส่วนบุคคลให้ทราบ และข้อมูลส่วนบุคคลเฉพาะรายการที่เก็บรวบรวม 
• แก้ไขข้อมูลส่วนบุคคลของคุณและ
• ลบข้อมูลส่วนบุคคลของคุณ

เราจะลบข้อมูลส่วนบุคคลของคุณ เว้นแต่การเก็บรักษาข้อมูลดังกล่าวจะมีเหตุผลจำเป็นต่อการดำเนินงานหรือทางกฎหมาย ซึ่งรวมไปถึง:

• นำเสนอบริการของ Epic ตามที่คุณขอ ดำเนินธุรกรรมให้เสร็จสมบูรณ์ หรือดำเนินการตามสัญญาของเราที่มีกับคุณ
• รับประกันความปลอดภัยหรือความสมบูรณ์ของบริการ Epic หรือแก้ไขจุดบกพร่องของบริการ Epic
• ใช้สิทธิตามกฎหมายในนามของตนเองหรือบุคคลอื่น 
• เปิดใช้งานการใช้ภายในให้สอดคล้องกับความคาดหวังของผู้ใช้หรือ
• ปฏิบัติตามภาระผูกพันตามกฎหมาย

เราอาจจำกัดวิธีที่เราตอบสนองต่อคำขอของคุณ รวมถึงเมื่อจำเป็นเพื่อ: 
• จัดการกับการร้องเรียนทางกฎหมาย 
• ปฏิบัติตามกฎหมายที่ใช้บังคับหรือภาระผูกพันตามกฎหมาย หรือ 
• ให้ความร่วมมือกับเจ้าหน้าที่บังคับใช้กฎหมาย

ตามที่อธิบายไว้โดยละเอียดเพิ่มเติมในหัวข้อ “ข้อมูลที่เราเก็บรวบรวม” ด้านบน ข้อมูลเฉพาะที่เราเก็บรวบรวมจากคุณโดยทั่วไปจะขึ้นอยู่กับวิธีที่คุณเลือกที่จะมีปฏิสัมพันธ์กับเราบนหรือผ่านทางบริการของ Epic ในช่วง 12 เดือนที่ผ่านมา เราได้เก็บรวบรวมข้อมูลส่วนบุคคลประเภทต่อไปนี้: 
• ตัวระบุ (เช่น ที่อยู่อีเมล)
• ข้อมูลเชิงพาณิชย์ เช่น สิทธิหรือประวัติการซื้อ)
• ข้อมูลกิจกรรมทางอินเทอร์เน็ตหรือเครือข่ายอิเล็กทรอนิกส์อื่นๆ (ยกตัวอย่างเช่น รายละเอียดการเล่นเกมหรือการใช้งานเว็บไซต์)
• ข้อมูลเสียง อิเล็กทรอนิกส์ ภาพ หรือข้อมูลที่คล้ายกัน (เช่น การแชทด้วยเสียง)
• ข้อมูลตำแหน่งทางภูมิศาสตร์ (เช่น อาจได้มาจากที่อยู่ IP ของคุณหรือรวมอยู่ในข้อมูลการเรียกเก็บเงินของคุณ)
• ลักษณะของการจำแนกประเภทที่ได้รับการคุ้มครองภายใต้กฎหมายของรัฐแคลิฟอร์เนียหรือของรัฐบาลกลาง (เช่น อายุ) 
• ข้อมูลส่วนบุคคลตามที่อธิบายไว้ในมาตรา 1798.80(e) ของประมวลกฎหมายแพ่งของรัฐแคลิฟอร์เนีย (เช่น ชื่อ หรือข้อมูลบัตรเครดิตหรือบัตรเดบิต)  
• ในบางกรณี ข้อมูลส่วนบุคคลที่ละเอียดอ่อน (เช่น ข้อมูลประจำตัวในการเข้าสู่ระบบบัญชี และหากคุณลงรายการ ขาย หรือแลกครีเอทีฟคอนเทนต์ในตลาดใดๆ ของเรา ข้อมูลประจำตัวที่รัฐบาลออกให้) และ 
• การอนุมานจากหมวดหมู่ใดๆ ด้านบน (ยกตัวอย่างเช่น เกี่ยวกับประเภทของเกมที่คุณอาจจะต้องการเล่นตามประวัติการซื้อของคุณ)

Epic จะไม่ใช้หรือเปิดเผยข้อมูลส่วนบุคคลที่ละเอียดอ่อนเพื่อวัตถุประสงค์อื่นใดนอกเหนือไปจากมีความจำเป็นในการนำเสนอบริการของ Epic หรือตามที่ได้รับอนุญาตภายใต้ CCPA นอกจากนี้ Epic จะไม่ขายข้อมูลส่วนบุคคลที่เราเก็บรวบรวม ซึ่งรวมไปถึงผู้ใช้ที่เราทราบว่ามีอายุจริงต่ำกว่า 16 ปี 

หากต้องการข้อมูลเพิ่มเติมเกี่ยวกับ (1) หมวดหมู่ของแหล่งที่มาของข้อมูลส่วนบุคคลของคุณที่เก็บรวบรวม โปรดดูที่หัวข้อ “ข้อมูลที่เราเก็บรวบรวม” ด้านบน (2) วัตถุประสงค์ทางธุรกิจหรือเชิงพาณิชย์ในการเก็บรวบรวมข้อมูลส่วนบุคคลของคุณ รวมไปถึงข้อมูลส่วนบุคคลที่ละเอียดอ่อน โปรดดูที่หัวข้อ “เราใช้ข้อมูลอย่างไร” ด้านบน และ (3) หมวดหมู่ของบุคคลที่สามที่เราเปิดเผยข้อมูลส่วนบุคคลของคุณให้ทราบ โปรดดูที่หัวข้อ “เราแบ่งปันข้อมูลอย่างไร” ด้านบน

<EULA.Highlight>สำหรับผู้ที่พักอาศัยอยู่ในรัฐอื่นๆ ของสหรัฐอเมริกา</>

รัฐโคโลราโด คอนเนตทิคัต เดลาแวร์ ไอโอวา มอนทานา เนแบรสกา นิวแฮมป์เชียร์ นิวเจอร์ซี ออริกอน เท็กซัส ยูทาห์ และเวอร์จิเนีย ต่างก็ได้ประกาศใช้กฎหมายความเป็นส่วนตัวที่ครอบคลุมตนเอง โดยให้สิทธิประการแก่ประชาชนในรัฐเหล่านี้ในการเข้าถึงข้อมูลส่วนบุคคลของตน เงื่อนไขที่ใช้ในหัวข้อย่อยนี้เป็นการกำหนดตามกฎหมายความเป็นส่วนตัวที่ใช้บังคับในรัฐที่คุณพักอาศัย

หากคุณเป็นผู้ที่พำนักอาศัยอยู่ในรัฐเหล่านี้ คุณมีสิทธิ์ที่จะ:

• ทราบว่าเรากำลังประมวลผลข้อมูลส่วนบุคคลของคุณหรือไม่
• เข้าถึงและขอสำเนาข้อมูลส่วนบุคคลของคุณ
• แก้ไขข้อมูลส่วนบุคคลของคุณ (ยกเว้นสำหรับผู้ที่พักอาศัยอยู่ในรัฐยูทาห์และไอโอวา) และ 
• ลบข้อมูลส่วนบุคคลของคุณ

ภาระผูกพันตามกฎหมายและความจำเป็นในการดำเนินงานบางส่วนอาจจะส่งผลให้วิธีในการตอบสนองต่อคำขอของคุณมีข้อจำกัด ข้อยกเว้นเหล่านี้อาจรวมไปถึง:

• การนำเสนอบริการของ Epic ตามที่คุณขอหรือดำเนินการตามสัญญาระหว่างเรา
• การทำการวิจัยเพื่อพัฒนาหรือปรับปรุงบริการของ Epic 
• การระบุและแก้ไขปัญหาทางเทคนิค 
• ดำเนินการภายในอื่นๆ ที่สอดคล้องกับความคาดหวังของผู้ใช้
• การป้องกันหรือตอบสนองต่อเหตุการณ์ด้านความปลอดภัย การฉ้อโกง การขโมยข้อมูลประจำตัว หรือกิจกรรมที่ผิดกฎหมายหรือเป็นอันตรายอื่นๆ
• การรับมือกับการร้องเรียนทางกฎหมาย 
• ปฏิบัติตามกฎหมายที่ใช้บังคับหรือภาระผูกพันตามกฎหมาย หรือ 
• การให้ความร่วมมือกับการบังคับใช้กฎหมาย

Epic จะไม่ขายข้อมูลส่วนบุคคลที่เก็บรวบรวมหรือประมวลผลสำหรับการโฆษณาแบบกำหนดเป้าหมาย นอกจากนี้ Epic ยังไม่ได้จัดทำโปรไฟล์ผู้ใช้ผ่านวิธีการอัตโนมัติในการตัดสินใจที่ส่งผลในทางกฎหมายหรือผลที่สำคัญในลักษณะเดียวกัน ซึ่งรวมไปถึงผู้ใช้ที่เราทราบว่ามีอายุจริงต่ำกว่า 18 ปี 

หากต้องการข้อมูลเพิ่มเติมเกี่ยวกับ (1) หมวดหมู่ข้อมูลส่วนบุคคลที่เราประมวลผล โปรดดูที่หัวข้อ “ข้อมูลที่เราเก็บรวบรวม” ด้านบน (2) การประมวลผลข้อมูลที่ละเอียดอ่อนของเราจากเด็กที่ทราบว่าอายุต่ำกว่า 13 ปี โปรดดูที่หัวข้อ “ความเป็นส่วนตัวของเด็ก” ด้านบน (3) วัตถุประสงค์ของเราในการประมวลผลข้อมูลส่วนบุคคล โปรดดูที่หัวข้อ “เราใช้ข้อมูลอย่างไร” ด้านบน และ (4) หมวดหมู่ของบุคคลที่สามซึ่งเราแบ่งปันข้อมูลส่วนบุคคลด้วยและหมวดหมู่ของข้อมูลส่วนบุคคลที่เราแบ่งปัน โปรดดูที่หัวข้อ “เราแบ่งปันข้อมูลอย่างไร” ด้านบน

<EULA.Highlight>การใช้สิทธิความเป็นส่วนตัวของคุณ</>

หากต้องการใช้สิทธิความเป็นส่วนตัวของคุณ โปรดใช้หนึ่งในวิธีที่ระบุไว้ในหัวข้อ “ติดต่อเรา” ด้านล่าง เฉพาะคุณ (หรือตัวแทนที่ได้รับอนุญาตในนามของผู้พำนักอาศัยอยู่ในรัฐแคลิฟอร์เนีย) เท่านั้นที่สามารถส่งคำขอที่สามารถตรวจสอบได้ ซึ่งจะต้องมีข้อมูลเพียงพอเพื่อให้เราสามารถยืนยันตัวตนของคุณและเข้าใจคำขอดังกล่าว หากคุณมีบัญชี Epic Games เราอาจขอให้คุณเข้าสู่ระบบเพื่อยืนยันตัวตนของคุณ ตัวแทนที่ได้รับอนุญาตของผู้พำนักอาศัยอยู่ในรัฐแคลิฟอร์เนียจะต้องมีเอกสารการอนุญาตเป็นลายลักษณ์อักษรที่ลงนามโดยผู้อยู่อาศัย ซึ่งอาจจะต้องทำการตรวจสอบตัวตนโดยตรงด้วย คำขออาจได้รับการปฏิเสธหากเราไม่สามารถยืนยันตัวตนหรือการมอบอำนาจของคุณได้ สามารถส่งคำอุทธรณ์ได้โดยใช้ช่องทางการติดต่อเดียวกับที่ระบุไว้ในหัวข้อ “ติดต่อเรา” ด้านล่าง 

เราจะไม่เลือกปฏิบัติต่อคุณในการใช้สิทธิ์ความเป็นส่วนตัวภายใต้กฎหมายที่ใช้บังคับ 

<EULA.Highlight>ค. ผู้พำนักในเขตเศรษฐกิจยุโรป สหราชอาณาจักร และสวิตเซอร์แลนด์</>

หากคุณอยู่ในเขตเศรษฐกิจยุโรป (EEA) สหราชอาณาจักร (UK) หรือสวิตเซอร์แลนด์ คุณจะมีสิทธิ์บางประการเกี่ยวกับวิธีการประมวลผลข้อมูลส่วนบุคคลของคุณ

<EULA.Highlight>สิทธิ์ของเจ้าของข้อมูล</>

คุณอาจมีสิทธิ์ในการเข้าถึง แก้ไข หรือลบข้อมูลส่วนบุคคลที่เราเก็บรวบรวมเกี่ยวกับคุณผ่านบริการของ Epic คุณอาจมีสิทธิ์ในสำเนาแบบพกพาของข้อมูลส่วนบุคคลที่คุณให้ไว้ และคัดค้านหรือจำกัดการประมวลผลข้อมูลส่วนบุคคลของคุณ เช่น สำหรับการตลาดทางตรง ถ้ามี คุณจะสามารถขอให้มีการตรวจสอบโดยเจ้าหน้าที่หรือโต้แย้งการตัดสินใจด้วยวิธีอัตโนมัติได้ ในกรณีที่คุณให้ความยินยอมในการประมวลผลข้อมูลของเรา คุณมีสิทธิ์ที่จะเพิกถอนความยินยอม

คุณยังมีสิทธิ์ที่จะร้องเรียนเราโดยติดต่อหน่วยงานกำกับดูแลในท้องถิ่นของคุณเพื่อคุ้มครองข้อมูล (หากมีอยู่ในประเทศของคุณ) อย่างไรก็ตาม เรายินดีเป็นอย่างยิ่งที่ได้มีโอกาสแก้ไขข้อกังวลของคุณก่อนที่คุณจะติดต่อหน่วยงานกำกับดูแลด้านการคุ้มครองข้อมูล และขอให้คุณส่งข้อร้องเรียนของคุณมาที่เราก่อน

โปรดดูส่วน “วิธีการติดต่อเรา” ด้านล่างเพื่อเรียนรู้เพิ่มเติมเกี่ยวกับการติดต่อ Epic หากมีข้อกังวลที่เกี่ยวข้องใด ๆ ที่คุณอาจมี คุณสามารถดูรายละเอียดเพิ่มเติมเกี่ยวกับหน่วยงานคุ้มครองข้อมูลในท้องถิ่นของคุณได้ดังนี้:

• เขตเศรษฐกิจยุโรป: <a id="url" href="https://www.edpb.europa.eu/about-edpb/about-edpb/members" style="EULA.Hyperlink">หน่วยงานคุ้มครองข้อมูลของยุโรป</>
• สหราชอาณาจักร:<EULA.Highlight> </><a id="url" href="https://ico.org.uk/global/contact-us/" style="EULA.Hyperlink">สำนักงานคณะกรรมาธิการข้อมูล</> 
• สวิตเซอร์แลนด์:<a id="url" href="https://www.edoeb.admin.ch/edoeb/en/home/deredoeb/kontakt.html" style="EULA.Hyperlink">คณะกรรมาธิการการคุ้มครองข้อมูลและข้อมูลของรัฐบาลกลาง</>

<EULA.Highlight>พื้นฐานสำหรับการประมวลผล</>

ฐานทางกฎหมายที่เราใช้ในการประมวลผลข้อมูลส่วนบุคคลของคุณขึ้นอยู่กับบริการของ Epic ที่คุณใช้และวิธีที่คุณมีปฏิสัมพันธ์กับบริการเหล่านั้น ฐานทางกฎหมายส่วนใหญ่จะรวมถึง:

• <EULA.Highlight>ความจำเป็นตามสัญญา</>: เราประมวลผลข้อมูลส่วนบุคคลเพื่อดำเนินการบริการของ Epic ที่คุณร้องขอภายใต้ข้อกำหนดในการให้บริการของเราหรือข้อตกลงตามสัญญาอื่น ๆ ที่คล้ายคลึงกันกับคุณ ตัวอย่างเช่น เราจะประมวลผลข้อมูลส่วนบุคคลเพื่อตั้งค่าและรักษาบัญชีของคุณ ประมวลผลการซื้อของคุณ ตรวจสอบผู้ใช้ ให้คุณลักษณะประสบการณ์ผู้ใช้ (เช่น การบันทึกการตั้งค่าของคุณ) ตรวจสอบและวิเคราะห์บริการของ Epic ตรวจจับและป้องกันการฉ้อโกง การโกง หรือการใช้ในทางมิชอบอื่น ๆ อำนวยความสะดวกให้กับคุณลักษณะต่าง ๆ เช่น ความก้าวหน้าข้ามแพลตฟอร์มที่อนุญาตให้คุณเล่นเกมบนแพลตฟอร์มหนึ่งและดำเนินการต่อไปในแพลตฟอร์มอื่น ซึ่งอาจกำหนดให้เราแบ่งปันข้อมูลของคุณกับพันธมิตรบุคคลที่สาม และติดต่อคุณเกี่ยวกับบัญชี ธุรกรรม หรือการอัปเดตอื่น ๆ ของคุณ นอกจากนี้เรายังใช้การปฏิบัติตามสัญญาเพื่อจัดการความสัมพันธ์ของเรากับคุณ ซึ่งรวมถึงการตอบสนองคำขอการสนับสนุนหรือข้อสอบถามทั่วไปของคุณ และแจ้งให้คุณทราบเกี่ยวกับการเปลี่ยนแปลงข้อกำหนดหรือนโยบายที่เกี่ยวข้องของเรา

• <EULA.Highlight>ผลประโยชน์ที่ชอบด้วยกฎหมาย:</> เราประมวลผลข้อมูลส่วนบุคคลตามความจำเป็นเพื่อวัตถุประสงค์ทางธุรกิจของ Epic โดยสมดุลกับผลกระทบที่อาจเกิดขึ้นต่อสิทธิ์ความเป็นส่วนตัวของคุณ ซึ่งรวมถึงวัตถุประสงค์ทั่วไปหลายข้อที่คุณสามารถคาดหวังอย่างสมเหตุสมผล เช่นเพื่อ: สื่อสารกับคุณ ตอบคำขอของคุณ หรือให้ข้อมูลอัปเดตและข้อมูลแก่คุณ ทำความเข้าใจผู้ใช้และความชอบของพวกเขามากขึ้น ปรับประสบการณ์ของคุณให้เป็นแบบเฉพาะบุคคล บันทึกการตั้งค่าของคุณ พิสูจน์ตัวตนผู้ใช้ของเรา และให้คุณลักษณะประสบการณ์ผู้ใช้ที่คล้ายกัน พัฒนา นำเสนอ และปรับปรุงบริการของ Epic และข้อเสนออื่น ๆ (บางรายการอาจเสนอร่วมกับพันธมิตรอื่น ๆ) จัดการและปรับแต่งโฆษณาหรือข้อเสนอส่งเสริมการขาย จัดการการซื้อ (ในเกม) รักษาความปลอดภัยและปกป้องบริการของ Epic สนับสนุนการตรวจสอบ การวิเคราะห์ข้อมูล และการดำเนินธุรกิจที่ถูกต้องตามกฎหมายอื่น ๆ ป้องกันการฉ้อโกงและกิจกรรมที่ผิดกฎหมาย เนื้อหาหรือการกระทำที่เป็นภัย เป็นอันตราย หรือผิดกฎหมายที่ละเมิดเงื่อนไขของเรา เพื่อสนับสนุนวัตถุประสงค์ทางธุรกิจเหล่านี้ เราอาจสร้าง ปรับปรุง และใช้เทคโนโลยีแมชชีนเลิร์นนิงเพื่อช่วยระบุหาเนื้อหาที่เป็นอันตราย เป็นภัย หรือเป็นฉ้อฉลในบริการของเรา เนื้อหาที่เทคโนโลยีเหล่านี้ระบุได้จะได้รับการตรวจสอบโดยเจ้าหน้าที่ หรือมิฉะนั้น คุณอาจขอให้ทำการตรวจสอบการตัดสินใจอัตโนมัติโดยเจ้าหน้าที่ได้ (ถ้ามี)

• <EULA.Highlight>ภาระผูกพันตามกฎหมาย:</> เราประมวลผลข้อมูลส่วนบุคคลเมื่อจำเป็นเพื่อปฏิบัติตามภาระผูกพันตามกฎหมาย เช่น การตอบสนองต่อคำขอที่ชอบด้วยกฎหมายจากหน่วยงานบังคับใช้กฎหมายหรือเจ้าหน้าที่ของรัฐอื่น ๆ ตามกระบวนการทางกฎหมายที่เกี่ยวข้อง เพื่อระบุหรือกลั่นกรองเนื้อหาหรือการดำเนินการที่ผิดกฎหมายในบริการ Epic หรือการประมวลวันเกิดเพื่อรองรับการปฏิบัติตามกฎหมายการคุ้มครองเยาวชนที่เกี่ยวข้อง

• <EULA.Highlight>ความยินยอม:</> เราประมวลผลข้อมูลส่วนบุคคลเมื่อคุณให้ความยินยอมแก่เราในการดำเนินการดังกล่าว คุณไม่จำเป็นต้องให้ความยินยอมหากคุณไม่ต้องการให้ข้อมูลส่วนบุคคลของคุณได้รับการประมวลผลเพื่อวัตถุประสงค์ที่ร้องขอ และคุณสามารถเพิกถอนความยินยอมของคุณได้ทุกเมื่อ

<EULA.Header>11. วิธีการติดต่อเรา</>

หากคุณมีข้อสงสัยหรือข้อกังวลเกี่ยวกับบริการของ Epic (เช่น ปัญหาเกี่ยวกับเกม ปัญหาในการเข้าถึงบัญชี Epic ของคุณ ข้อบกพร่องหรือปัญหาทางเทคนิคอื่น ๆ ปัญหาเกี่ยวกับการชำระเงิน หรือปัญหาเกี่ยวกับเนื้อหาและสิทธิที่พึงมี) กรุณาติดต่อทีมสนับสนุนผู้เล่นของเรา คุณสามารถเรียนรู้เพิ่มเติมเกี่ยวกับการส่งคำขอรับการสนับสนุนสำหรับผลิตภัณฑ์และบริการจาก:

• <a id="url" href="https://www.epicgames.com/help/" style="EULA.Hyperlink">Epic Games</> (เช่น Fortnite)
• <a id="url" href="https://support.rocketleague.com/hc" style="EULA.Hyperlink">Psyonix</> (่เช่น Rocket League)
• <a id="url" href="https://www.postparty.gg/faq" style="EULA.Hyperlink">Life on Air</> (Postparty)
• <a id="url" href="https://www.epicgames.com/help/c-Category_FallGuys" style="EULA.Hyperlink">Mediatonic</> (รวมถึง Fall Guys)

หากต้องการดูรายละเอียดเพิ่มเติมเกี่ยวกับแนวปฏิบัติในเรื่องความเป็นส่วนตัวของเราหรือนโยบายฉบับนี้ หรือใช้สิทธิ์ในข้อมูลของคุณ โปรดส่งอีเมลถึง privacy@support.epicgames.com, dpo@support.epicgames.com หรือข้อมูลติดต่อที่เกี่ยวข้องตามที่ระบุไว้ด้านล่างสำหรับหน่วยงานที่รับผิดชอบในการให้บริการของ Epic ที่เกี่ยวข้องในภูมิภาคของคุณ 

คุณยังสามารถติดต่อเราทางไปรษณีย์ (โดยระบุว่า “Attn: Legal Department”) ถึงบริษัท Epic Games, Inc. ซึ่งตั้งอยู่ที่ 620 Crossroads Blvd., Cary, NC 27518, USA

<EULA.Highlight>หากคุณพำนักอาศัยอยู่นอกสหรัฐอเมริกา โปรดดูข้อมูลการติดต่อเพิ่มเติมด้านล่างที่เกี่ยวข้องกับผลิตภัณฑ์หรือบริการที่คุณใช้:</>

<EULA.Highlight>หากคุณใช้ Epic Games Store:</>
• ผู้ควบคุมข้อมูล: Epic Games, Inc.
• ที่อย: 620 Crossroads Blvd., Cary, NC 27518, USA 
• เจ้าหน้าที่คุ้มครองข้อมูลส่วนบุคคล: dpo@support.epicgames.com
• ตัวแทนในสหภาพยุโรป/สหราชอาณาจักร: Mishcon de Reya (representative@mishcon.com) 

<EULA.Highlight>หากคุณใช้เกมใดที่ Epic Games ให้บริการ เช่น Fortnite ที่เชื่อมโยงไปยังนโยบายความเป็นส่วนตัวนี้:</>
• ผู้ควบคุมข้อมูล: Epic Games Entertainment International GmbH
• ที่อย: Platz 10, 6039 Root D4, Switzerland
• เจ้าหน้าที่คุ้มครองข้อมูลส่วนบุคคล: dpo@support.epicgames.com
• ตัวแทนในสหภาพยุโรป/สหราชอาณาจักร: Mishcon de Reya (representative@mishcon.com) 

<EULA.Highlight>หากคุณใช้ผลิตภัณฑ์หรือบริการอื่นใดที่ Epic Games ให้บริการ เช่น Unreal Engine ที่เชื่อมโยงไปยังนโยบายความเป็นส่วนตัวนี้:</>
• ผู้ควบคุมข้อมูล: Epic Games Commerce GmbH
• ที่อย: Platz 10, 6039 Root D4, Switzerland
• เจ้าหน้าที่คุ้มครองข้อมูลส่วนบุคคล: dpo@support.epicgames.com
• ตัวแทนในสหภาพยุโรป/สหราชอาณาจักร: Mishcon de Reya (representative@mishcon.com) 

<EULA.Highlight>หากคุณใช้ผลิตภัณฑ์หรือบริการที่ Mediatonic ให้บริการ เช่น Fall Guys ที่เชื่อมโยงไปยังนโยบายความเป็นส่วนตัวนี้</>
• ผู้ควบคุมข้อมูล: Mediatonic Limited
• ที่อย: Octagon Point, 5 Cheapside, London, EC2V 6AA, United Kingdom
• ข้อมูลการติดต่อ: privacy@support.epicgames.com
• ตัวแทนในสหภาพยุโรป/สหราชอาณาจักร: Mishcon de Reya (representative@mishcon.com) 

<EULA.Highlight>หากคุณใช้ผลิตภัณฑ์หรือบริการที่ Psyonix ให้บริการ เช่น Rocket League ที่เชื่อมโยงไปยังนโยบายความเป็นส่วนตัวนี้:</>
• ผู้ควบคุมข้อมูล: Psyonix LLC
• ที่อย: 401 A St. #4200, San Diego, CA 92101, USA
• ข้อมูลติดต่อ: privacy@support.epicgames.com
• ตัวแทนในสหภาพยุโรป/สหราชอาณาจักร: Mishcon de Reya (representative@mishcon.com) 

<EULA.Highlight>หากคุณใช้บริการ KWS ที่ Kids Web Services Ltd ให้บริการ:</>
• ผู้ควบคุมข้อมูล: Kids Web Services Ltd เป็นผู้ควบคุมร่วมกับ Epic
• ที่อย: Octagon Point, 5 Cheapside, London, EC2V 6AA, United Kingdom
• ข้อมูลการติดต่อ: privacy@kidswebservices.com
• ตัวแทนในสหภาพยุโรป/สหราชอาณาจักร: Mishcon de Reya (representative@mishcon.com) 

<EULA.Highlight>หากคุณใช้ผลิตภัณฑ์หรือบริการที่ Life on Air ให้บริการ เช่น Postparty ที่เชื่อมโยงไปยังนโยบายความเป็นส่วนตัวนี้:</>
• ผู้ควบคุมข้อมูล: Life on Air, Inc.
• ที่อย: 620 Crossroads Blvd., Cary, NC 27518, USA
• ข้อมูลติดต่อ: privacy@support.epicgames.com
• ตัวแทนในสหภาพยุโรป/สหราชอาณาจักร: Mishcon de Reya (representative@mishcon.com) 

<EULA.Highlight>หากคุณใช้ผลิตภัณฑ์หรือบริการที่ Aquiris ให้บริการ เช่น Horizon Chase 2 ที่เชื่อมโยงไปยังนโยบายความเป็นส่วนตัวนี้:</>
• ผู้ควบคุมข้อมูล: Aquiris Games Studio LLC
• ที่อยู่: c/o IBCPA, 20801 Biscayne Blvd, Ste 403, Office 415, Aventura, Florida, 33180, USA
• เจ้าหน้าที่คุ้มครองข้อมูลส่วนบุคคล: dpo@aquiris.com.br
• ตัวแทนในสหภาพยุโรป/สหราชอาณาจักร: Mishcon de Reya (representative@mishcon.com)