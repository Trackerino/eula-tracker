ปรับปรุงครั้งล่าสุด: 28 พฤศจิกายน 2025

ยินดีต้อนรับสู่ Epic!

หากคุณเป็นผู้ใช้งานที่เป็นเด็ก โปรดดูที่<a id="url" href="https://legal.epicgames.com/epicgames/young-player-policy" style="EULA.Hyperlink">ข้อมูลความเป็นส่วนตัวสำหรับผู้เล่นเยาวชน</>ของเรา

หากคุณเป็นบิดามารดา/ผู้ปกครองของผู้ใช้งานที่เป็นเด็ก โปรดดูที่<a id="url" href="#children" style="EULA.Hyperlink">ข้อ 2 (เราประมวลผลข้อมูลของเด็กอย่างไร)</>

Epic Games, Inc. มีสำนักงานใหญ่อยู่ที่เมืองแครี รัฐนอร์ทแคโรไลนา เราและบริษัทลูกของเรามีสำนักงานและการดำเนินงานอยู่ทั่วโลกที่ช่วยสร้างและส่งมอบผลิตภัณฑ์และบริการที่คุณชื่นชอบ รวมถึงเกมอย่าง Fortnite และเครื่องมือสำหรับนักพัฒนาอย่าง Unreal Engine

นโยบายความเป็นส่วนตัวของ Epic Games (“<EULA.Highlight>นโยบาย</>” ฉบับนี้) อธิบายวิธีการต่าง ๆ ที่เราอาจเก็บรวบรวม ใช้ รักษาความปลอดภัย เก็บรักษา เปิดเผย และประมวลผลข้อมูลที่สามารถใช้ระบุตัวตนของคุณ ซึ่งเกิดขึ้นบน ผ่านทาง หรือเกี่ยวข้องกับบริการของ Epic (ตามคำนิยามด้านล่าง)

โปรดอ่านทั้งนโยบายนี้อย่างละเอียด รวมถึงข้อตกลงอื่นใดที่บังคับใช้กับการใช้บริการของ Epic ของคุณ และยืนยันว่าคุณเข้าใจและยอมรับข้อตกลงดังกล่าว ก่อนที่จะใช้บริการใด ๆ ของ Epic หากมีคำถามใด ๆ คุณสามารถติดต่อเราได้เสมอโดยใช้ข้อมูลการติดต่อที่ระบุไว้ในข้อ 12 (คุณสามารถติดต่อเราได้อย่างไร)

<EULA.Header>1. นโยบายนี้ครอบคลุมเรื่องใดบ้าง</>

เมื่อเราอ้างอิงถึง “<EULA.Highlight>Epic</>” (หรือคำใด ๆ ที่คล้ายคลึงกัน เช่น “<EULA.Highlight>เรา</>” “<EULA.Highlight>พวกเรา</>” หรือ “<EULA.Highlight>ของเรา</>”) ในนโยบายฉบับนี้ เราหมายถึงหน่วยงานของ Epic ที่ควบคุมและรับผิดชอบต่อข้อมูลของคุณ เช่น บริษัท Epic Games, Inc. และบริษัทลูกและบริษัทในเครือที่ช่วยจัดหาบริการของ Epic นโยบายฉบับนี้มีผลบังคับใช้เมื่อ Epic ทำหน้าที่เป็นผู้ควบคุมข้อมูลของคุณ คุณสามารถดูรายละเอียดเกี่ยวกับผู้ควบคุมข้อมูลที่รับผิดชอบข้อมูลของคุณได้ในข้อ 12 (คุณสามารถติดต่อเราได้อย่างไร)

เราใช้คำว่า “<EULA.Highlight>บริการของ Epic</>” เพื่ออธิบายผลิตภัณฑ์หรือบริการของ Epic ที่เชื่อมโยงโดยตรงกับนโยบายฉบับนี้ รวมถึง:

• เกมของเรา (เช่น <a id="url" href="https://www.fortnite.com/" style="EULA.Hyperlink">Fortnite</>, <a id="url" href="https://www.rocketleague.com/" style="EULA.Hyperlink">Rocket League</>, <a id="url" href="https://fallguys.com/" style="EULA.Hyperlink">Fall Guys</> และ <a id="url" href="https://horizonchase2.com/" style="EULA.Hyperlink">Horizon Chase 2</>) 
• ตลาดของเรา (เช่น <a id="url" href="https://store.epicgames.com/" style="EULA.Hyperlink">Epic Games Store</> และ <a id="url" href="https://www.fab.com/" style="EULA.Hyperlink">Fab</>)
• เครื่องมือสำหรับนักพัฒนาของเรา (เช่น <a id="url" href="https://www.unrealengine.com/" style="EULA.Hyperlink">Unreal En</><a id="url" href="https://www.unrealengine.com/" style="EULA.Hyperlink">gine</>, <a id="url" href="https://www.metahuman.com/" style="EULA.Hyperlink">MetaHuman</> และ <a id="url" href="https://store.epicgames.com/p/fortnite--uefn" style="EULA.Hyperlink">Unreal Editor For Fortnite</>) 
• แอปพลิเคชันของเรา (เช่น <a id="url" href="https://postparty.gg/" style="EULA.Hyperlink">Postparty</>) 
• เว็บไซต์ของเราและโดเมนย่อยของแต่ละเว็บไซต์ (เช่น <a id="url" href="http://www.epicgames.com/" style="EULA.Hyperlink">www.epicgames.com</>, <a id="url" href="https://www.fortnite.com/" style="EULA.Hyperlink">www.fortnite.com</>, <a id="url" href="http://www.rocketleague.com/" style="EULA.Hyperlink">www.rocketleague.com</> และ <a id="url" href="http://www.fallguys.com/" style="EULA.Hyperlink"> </><a id="url" href="http://www.fallguys.com/" style="EULA.Hyperlink">www.fallguys.com</>) และ 
• งานกิจกรรมไลฟ์สดที่มีการประกาศนโยบายฉบับนี้

โปรดทราบว่าการใช้บริการของ Epic ของคุณยังอยู่ภายใต้ข้อกำหนดและเงื่อนไขเพิ่มเติม ตัวอย่างเช่น คุณต้องอ่านและยอมรับ<a id="url" href="https://legal.epicgames.com/epicgames/tos/preview" style="EULA.Hyperlink">ข้อกำหนดการให้บริการของ Epic Games</> เพื่อเล่น Fortnite, Rocket League, Fall Guys และ Horizon Chase 2 
<span id="children"></span>
<EULA.Header>2. เราประมวลผลข้อมูลของเด็กอย่างไร</>

เราออกแบบบริการของ Epic ให้เป็นมิตรกับผู้ใช้ทุกช่วงอายุทั่วโลก ซึ่งหมายความว่าเราจะเก็บรวบรวมข้อมูลอายุจากผู้ใช้ และบริการบางส่วนของ Epic จะนำเสนอประสบการณ์ที่ต่างกันออกไปตามกลุ่มอายุและตำแหน่งที่อยู่ของผู้ใช้ที่เราทราบ ข้อมูลด้านล่างจะเป็นข้อมูลสำหรับบิดามารดา/ผู้ปกครอง เพื่อให้เข้าใจหลักปฏิบัติด้านความเป็นส่วนตัวของเราเกี่ยวกับเด็ก (อายุต่ำกว่า 13 ปี หรือมีอายุตามเกณฑ์ที่สามารถให้ความยินยอมในรูปแบบดิจิทัลได้ในภูมิภาคของผู้ใช้ ขึ้นอยู่กับว่าอายุในเกณฑ์ใดสูงกว่ากัน)

เมื่อผู้ใช้ระบุว่าพวกเขาเป็นเด็ก พวกเขาจะได้รับการจัดให้อยู่ในกลุ่ม “<EULA.Highlight>บัญชีภายใต้การดูแลพิเศษ</>” จนกว่าจะพ้นความเป็นเด็กตามเกณฑ์ที่ระบุข้างต้น หรือจนกว่าบิดามารดา/ผู้ปกครองของพวกเขาจะให้อนุญาตเพิ่มเติมเกี่ยวกับความเป็นส่วนตัวและเปิดใช้สิทธิ์ควบคุมในฐานะผู้ปกครอง บัญชีภายใต้การดูแลพิเศษจะสามารถเล่นเกมของ Epic ได้ (เช่น Fortnite, Rocket League หรือ Fall Guys) แต่คุณลักษณะต่าง ๆ เช่น การแชทด้วยเสียงและการซื้อด้วยเงินจริงจะถูกปิดใช้งาน Epic เก็บรวบรวมข้อมูลส่วนบุคคลจากบัญชีภายใต้การดูแลพิเศษอย่างจำกัดเพื่อบริหารจัดการการใช้งาน โดยในแต่ละกรณีจะเป็นไปตามกฎหมายความเป็นส่วนตัวและการคุ้มครองเยาวชนที่เกี่ยวข้อง ซึ่งได้แก่:

• วันเกิดและประเทศของผู้ใช้ เพื่อกำหนดอายุและการตั้งค่าที่เหมาะสม
• ที่อยู่อีเมลผู้ใช้สำหรับการลงชื่อเข้าใช้ (ระบบจะเก็บข้อมูลนี้ไว้ในรูปแบบที่มีการเข้ารหัสทางเดียวและอ่านไม่ได้) 
• ตัวระบุถาวรของผู้ใช้ เช่น ที่อยู่ IP รหัสประจำตัวของบัญชีบนแพลตฟอร์มเกม รหัสอุปกรณ์ และข้อมูลที่คล้ายกันซึ่งเก็บรวบรวมด้วยเทคโนโลยีการติดตามของเว็บไซต์เพื่อให้สามารถให้บริการและบำรุงรักษาบริการของ Epic (รวมถึงการวิเคราะห์เพื่อปรับปรุงบริการ) ปกป้องการรักษาความปลอดภัยและความสมบูรณ์ของผู้ใช้ ปฏิบัติตามกฎหมายและข้อกำหนดของกฎระเบียบ และอำนวยความสะดวกให้การปรับแต่งให้มีความเป็นเฉพาะบุคคลในเกมเพื่อคงค่าการตั้งค่าที่กำหนดโดยผู้ใช้ (เช่น ความคืบหน้าในเกมและตัวเลือกภาพอวาตาร์) และ 
• ที่อยู่อีเมลของบิดามารดา/ผู้ปกครอง เพื่อส่งการบอกกล่าวและขอรับความยินยอมสำหรับคุณลักษณะเพิ่มเติม (ซึ่งจะถูกลบออกหากบิดามารดา/ผู้ปกครองไม่ตอบกลับภายใน 14 วัน)

หากผู้ใช้ที่เป็นบัญชีภายใต้การดูแลพิเศษติดต่อเราเมื่อมีคำถามหรือคำร้องขอ ข้อมูลส่วนบุคคลใด ๆ ที่มอบให้จะถูกลบออกหลังจากตอบข้อซักถามเรียบร้อยแล้ว เมื่อเราเปิดเผยข้อมูลส่วนบุคคลจากบัญชีภายใต้การดูแลพิเศษกับภายนอก การดำเนินการดังกล่าวจะช่วยให้เราสามารถปฏิบัติหน้าที่ตามวัตถุประสงค์ที่จำกัดเหล่านี้ (เช่น การเปิดเผยข้อมูลไปยังคอนโซลเพื่อช่วยให้เกมของคุณใช้งานได้ หรือเปิดเผยข้อมูลไปยังผู้ให้บริการพื้นที่จัดเก็บบนระบบคลาวด์) <a id="url" href="https://www.epicgames.com/site/cabinedaccounts" style="EULA.Hyperlink">เรียนรู้เพิ่มเติมเกี่ยวกับบัญชีภายใต้การดูแลพิเศษ</>

<EULA.Highlight>ก. การบอกกล่าว การให้ความยินยอม และสิทธิควบคุมในฐานะผู้ปกครอง</>

เราจะเก็บรวบรวมที่อยู่อีเมลของบิดามารดา/ผู้ปกครองจากผู้ใช้ที่เป็นเด็ก เพื่อส่งการบอกกล่าวทางอีเมลไปให้บิดามารดา/ผู้ปกครองทราบว่าเด็กได้สร้างบัญชีภายใต้การดูแลพิเศษ การบอกกล่าวนี้จะช่วยให้พวกเขาสามารถตรวจสอบหลักปฏิบัติด้านความเป็นส่วนตัวของเราสำหรับบัญชีที่ไม่ได้อยู่ภายใต้การดูแลพิเศษ สามารถให้ความยินยอมต่อบัญชีที่ไม่ได้อยู่ภายใต้การดูแลพิเศษ เพื่อให้เด็กในความดูแลของพวกเขาสามารถเข้าถึงคุณลักษณะเพิ่มเติม และช่วยให้สามารถกำหนดสิทธิควบคุมในฐานะผู้ปกครอง โปรดทราบว่าบิดามารดา/ผู้ปกครองต้องดำเนินการตามกระบวนการตรวจสอบยืนยันผู้ปกครองของเรา เพื่อให้ความยินยอมสำหรับบัญชีที่ไม่ได้อยู่ภายใต้การดูแลพิเศษ

เราใช้ Kids Web Services (“<EULA.Highlight>KWS</>”) ซึ่งเป็นบริการที่นำเสนอโดย Kids Web Services Ltd บริษัทลูกของเรา เพื่อวัตถุประสงค์ในการตรวจสอบอายุของบิดามารดา/ผู้ปกครองและผู้ใช้ <a id="url" href="https://www.epicgames.com/site/parental-consent" style="EULA.Hyperlink">เรียนรู้เพิ่มเติมเกี่ยวกับการให้ความยินยอมโดยผู้ปกครองที่สามารถตรวจสอบได้</> เมื่อที่อยู่อีเมลได้รับการยืนยันแล้ว KWS จะจดจำอีเมลนั้นในเกมหรือบริการอื่น ๆ ที่ใช้เทคโนโลยีของ KWS ดังนั้นจึงไม่จำเป็นต้องทำการยืนยันอีกครั้ง <a id="url" href="https://www.kidswebservices.com/privacy-policy" style="EULA.Hyperlink">เรียนรู้เพิ่มเติมเกี่ยวกับ KWS</>. 

เมื่อบิดามารดา/ผู้ปกครองให้ความยินยอมสำหรับบัญชีที่ไม่ได้อยู่ภายใต้การดูแลพิเศษของบุตรหลานของตน จะมีการเปิดใช้สิทธิควบคุมในฐานะผู้ปกครองโดยอัตโนมัติ สิทธิควบคุมในฐานะผู้ปกครองสามารถเข้าถึงได้โดยใช้รหัส PIN และอนุญาตให้บิดามารดา/ผู้ปกครองตรวจสอบหรือปรับเปลี่ยนการตั้งค่าฟีเจอร์ที่เลือกไว้ระหว่างขั้นตอนการให้สิทธิ รวมถึงปรับแต่งประสบการณ์การใช้งานของบุตรหลานเพิ่มเติมได้ <a id="url" href="https://www.epicgames.com/site/parental-controls" style="EULA.Hyperlink">เรียนรู้เพิ่มเติมเกี่ยวกับสิทธิควบคุมในฐานะผู้ปกครอง</>

เมื่อบิดามารดา/ผู้ปกครองอนุญาตให้เด็กใช้บัญชีที่ไม่ได้อยู่ภายใต้การดูแลพิเศษ หลักปฏิบัติด้านความเป็นส่วนตัวที่อธิบายไว้ในส่วนใดก็ตามของนโยบายฉบับนี้จะมีผลบังคับใช้โดยทั่วไป แต่ผู้ใช้ที่อายุต่ำกว่าอาจจะไม่สามารถเข้าถึงเนื้อหาหรือคุณลักษณะได้ทุกส่วน (เนื่องจากการตั้งค่าความเป็นส่วนตัวเบื้องต้นของเรา ข้อกำหนดเรื่องอายุสำหรับบริการและคุณลักษณะบางอย่าง และ/หรือสิทธิควบคุมในฐานะผู้ปกครองที่มี) ตัวอย่างเช่น ผู้ใช้อาจจะเข้าถึงคุณลักษณะการสื่อสารได้ (เช่น การแชทด้วยเสียงและข้อความ) และสามารถมีปฏิสัมพันธ์กับบริการของ Epic ส่วนใหญ่ได้ (รวมถึงการดาวน์โหลดเกมหรือแอปอื่น ๆ จาก Epic Games Store) ซึ่งจะขึ้นอยู่กับการตั้งค่าการควบคุมของผู้ปกครองและอายุของผู้ใช้ เมื่อผู้ใช้เข้าถึงเกมหรือแอปของบุคคลที่สามผ่าน Epic Games Store ข้อมูลบัญชีบางส่วนจะถูกเปิดเผยให้กับผู้เผยแพร่และผู้พัฒนาของเกมหรือแอปดังกล่าว เพื่อให้สามารถดำเนินธุรกรรมและใช้งานคุณลักษณะของผลิตภัณฑ์ได้ สามารถดูข้อมูลเกี่ยวกับผู้พัฒนาและผู้เผยแพร่ได้จากหน้ารายชื่อผลิตภัณฑ์หรือใน<a id="url" href="https://store.epicgames.com/publisher-index" style="EULA.Hyperlink">ดัชนี</>ของเรา หากต้องการดูรายละเอียดเพิ่มเติมเกี่ยวกับแนวทางปฏิบัติเกี่ยวกับความเป็นส่วนตัวของเรา โปรดดูข้อ 3 (เราเก็บรวบรวมข้อมูลใดและอย่างไร) ข้อ 4 (เหตุใดเราจึงประมวลผลข้อมูล) และข้อ 5 (เราเปิดเผยข้อมูลให้กับใครบ้าง) หากคุณมีคำถามใด ๆ เกี่ยวกับการเปิดเผยข้อมูลส่วนบุคคลของ Epic โปรดติดต่อเราโดยใช้ข้อมูลการติดต่อที่ระบุไว้ในข้อ 12 (คุณสามารถติดต่อเราได้อย่างไร)

<EULA.Highlight>ข. สิทธิด้านความเป็นส่วนตัวของเด็กและบิดามารดา/ผู้ปกครอง</>

นอกเหนือจากสิทธิการควบคุมในฐานะผู้ปกครองที่อนุญาตให้บิดามารดา/ผู้ปกครองสามารถปรับเปลี่ยนการตั้งค่าที่เคยเลือกไว้เกี่ยวกับการใช้งานคุณลักษณะเฉพาะของบุตรหลาน เช่น แชทด้วยเสียงและข้อความ ผู้ใช้ที่เป็นเด็กและบิดามารดา/ผู้ปกครองของพวกเขาสามารถใช้สิทธิด้านความเป็นส่วนตัวของตนเองตามที่อธิบายไว้ในข้อ 9 (คุณมีทางเลือกและการควบคุมอะไรบ้าง) สิทธิเหล่านั้นรวมถึงสิทธิในการตรวจสอบข้อมูลส่วนบุคคลของบุตรหลานที่ Epic เก็บรักษาไว้ และสิทธิในการลบบัญชี Epic ของบุตรหลาน (ซึ่งจะลบข้อมูลส่วนบุคคลของพวกเขาและหยุดการเก็บข้อมูลเพิ่มเติม) หากต้องการใช้สิทธิเหล่านั้น หรือมีคำถามเกี่ยวกับวิธีที่เราใช้จัดการข้อมูลส่วนบุคคลของเด็ก โปรดติดต่อเราโดยใช้ข้อมูลการติดต่อที่ระบุไว้ในข้อ 12 (คุณสามารถติดต่อเราได้อย่างไร) หรือไปที่<a id="url" href="https://www.epicgames.com/help/contact-us-parent" style="EULA.Hyperlink">แบบฟอร์มการขอการสนับสนุนสำหรับผู้ปกครอง</>ของเรา

<EULA.Header>3. เราเก็บรวบรวมข้อมูลใดและอย่างไร</>

ประเภทของข้อมูลที่เราเก็บรวบรวมขึ้นอยู่กับวิธีที่คุณมีปฏิสัมพันธ์กับบริการของ Epic โดยทั่วไป เราเก็บรวบรวมข้อมูลโดยสามวิธี ได้แก่: ก) เมื่อคุณมอบให้กับเรา ข) โดยอัตโนมัติเมื่อคุณใช้บริการของ Epic และ ค) จากบุคคลที่สาม

นโยบายฉบับนี้จัดทำขึ้นเพื่อช่วยให้คุณเข้าใจว่าเราจัดการข้อมูลที่สามารถใช้ระบุตัวตนของคุณได้อย่างไร ในบางกรณี เราอาจสร้างหรือรวบรวมข้อมูลที่ไม่สามารถระบุตัวตนของคุณได้โดยตรง เช่น ข้อมูลที่ถูกลบตัวระบุตัวตนหรือข้อมูลที่รวมเป็นกลุ่ม หากเรานำข้อมูลประเภทนี้ไปรวมกับข้อมูลที่สามารถระบุตัวตนของคุณได้ เราจะถือว่าข้อมูลที่รวมกันนั้นเป็นข้อมูลที่สามารถใช้ระบุตัวตนของคุณ และจะดำเนินการตามนโยบายฉบับนี้ 

<EULA.Highlight>ก. ข้อมูลที่คุณมอบให้</>

คุณสามารถเลือกให้ข้อมูลประเภทต่าง ๆ กับเราได้ ขึ้นอยู่กับวิธีที่คุณใช้บริการของ Epic ในบางกรณี เราอาจขอข้อมูลบางอย่างจากคุณโดยเฉพาะ เพราะเราจำเป็นต้องใช้ข้อมูลนั้นเพื่อให้บริการของ Epic หรือเพื่อให้คุณลักษณะต่าง ๆ ของบริการนั้นใช้งานได้ หากคุณเลือกที่จะไม่ให้ข้อมูลตามที่ขอ คุณอาจไม่สามารถเข้าถึงบริการของ Epic เหล่านั้นหรือคุณลักษณะบางอย่างอาจทำงานไม่ถูกต้อง ตัวอย่างเช่น:

• เมื่อคุณเข้าถึงบริการของ Epic เราอาจเก็บรวบรวมข้อมูลวันเกิดของคุณ เพื่อใช้ในการกำหนดอายุและตั้งค่าที่เหมาะสม และหากคุณระบุว่าคุณเป็นผู้ใช้ที่เป็นเด็ก เราจะเก็บรวบรวมที่อยู่อีเมลของบิดามารดา/ผู้ปกครองของคุณ เพื่อแจ้งให้ทราบและขอความยินยอมในการเปิดใช้คุณลักษณะเพิ่มเติม
• เมื่อคุณสร้างบัญชี Epic เราอาจเก็บรวบรวมข้อมูลการลงทะเบียนพื้นฐาน (เช่น ชื่อ ชื่อที่แสดงต่อสาธารณะ รหัสผ่าน ประเทศ และที่อยู่อีเมล) เพื่อสร้างและรักษาบัญชีของคุณ ให้บริการของ Epic ตามคำขอของคุณ บังคับใช้ข้อกำหนดหรือนโยบายที่ใช้บังคับและควบคุมการใช้บริการ Epic ของคุณ และจัดเก็บบันทึกที่เหมาะสมเพื่อสะท้อนถึงวิธีที่เรามอบบริการของ Epic ให้แก่คุณ
• เมื่อคุณซื้อสินค้าผ่าน Epic Games Store เราอาจเก็บรวบรวมข้อมูลการชำระเงินของคุณ (เช่น หมายเลขบัตรเครดิตและวันหมดอายุ ชื่อ และข้อมูลภูมิภาค) เพื่อดำเนินธุรกรรมให้เสร็จสมบูรณ์ ทั้งนี้ขึ้นอยู่กับวิธีการชำระเงินที่คุณเลือกใช้
• เมื่อคุณสมัครรับการแจ้งเตือนทางอีเมล เราจะเก็บรวบรวมที่อยู่อีเมลของคุณเพื่อส่งข่าวสารและการอัปเดตที่คุณเลือกติดตาม
• เมื่อคุณเปิดใช้งานการยืนยันตัวตนแบบสองขั้นตอน เราอาจเก็บรวบรวมหมายเลขโทรศัพท์และที่อยู่อีเมลของคุณเพื่อช่วยรักษาความปลอดภัยให้กับบัญชีของคุณ ทั้งนี้ขึ้นอยู่กับวิธีการยืนยันตัวตนที่คุณใช้ 
• เมื่อคุณใช้คุณลักษณะทางสังคม เช่น ฟอรัมหรือแชทของเรา เราอาจเก็บรวบรวมข้อมูลที่คุณเลือกแบ่งปันผ่านช่องทางเหล่านั้น (เช่น โพสต์ที่คุณแชร์บนฟอรัมของเรา) เมื่อเปิดใช้คุณลักษณะการแชทด้วยเสียงและการรายงานด้วยเสียงในช่องทางการสื่อสารด้วยเสียง ข้อมูลเสียงบางส่วนจะถูกจัดเก็บไว้บนอุปกรณ์ของคุณและอุปกรณ์ของผู้เข้าร่วมในช่องทางการสื่อสารด้วยเสียง หากมีการรายงานว่ามีการละเมิดข้อกำหนดหรือนโยบายของเรา (เช่น <a id="url" href="https://www.epicgames.com/site/community-rules" style="EULA.Hyperlink">กฎเกณฑ์ของชุมชน</>) ข้อมูลเหล่านี้อาจถูกส่งไปยัง Epic เพื่อตรวจสอบการละเมิดตามที่มีการรายงานและบังคับใช้ข้อกำหนดและนโยบายของเรา 
• เมื่อคุณใช้คุณลักษณะที่ขับเคลื่อนด้วย AI (เช่น Epic Developer Assistant) เราจะใช้ข้อมูลที่คุณป้อน (เช่น ข้อมูลที่คุณส่งซึ่งอาจมีข้อมูลที่ระบุตัวตนของคุณได้) เพื่อสร้างผลลัพธ์ (เช่น การตอบกลับ) 
• เมื่อคุณใช้ MetaHuman เพื่อสร้างตัวละครในเกม เราจะเก็บรวบรวมภาพใบหน้าของคุณเพื่อสร้างโครงหน้า โดยใช้เพื่อให้บริการตามคำขอของคุณเท่านั้น ไม่ได้นำมาใช้ในการระบุตัวตนของคุณ
• เมื่อคุณใช้เครื่องมือสำหรับนักพัฒนาอื่น ๆ ของเรา เราจะเก็บรวบรวมข้อมูลรวมถึงเนื้อหาใด ๆ ที่คุณสร้างและเผยแพร่
• หากคุณเข้าร่วมกิจกรรมการประกวดหรือแข่งขัน หรือเข้าร่วมในโปรแกรม <a id="url" href="https://www.epicgames.com/affiliate/overview" style="EULA.Hyperlink">โครงการสนับสนุนนักสร้างสรรค์ (Support-A-Creator)</> หรือ <a id="url" href="https://create.fortnite.com/island-creator/" style="EULA.Hyperlink">โครงการนักสร้างสรรค์เกาะ (Island Creator)</> ของเรา เราอาจเก็บรวบรวมข้อมูลการสมัครของคุณและข้อมูลอื่น ๆ ที่คุณมอบให้กับเรา เพื่อช่วยยืนยันคุณสมบัติและดำเนินการจ่ายเงินให้กับคุณ 
• เมื่อคุณลงทะเบียนเข้าร่วมกิจกรรมของเราหรือขอสิทธิเข้าถึงเกมล่วงหน้า เราจะเก็บข้อมูลการลงทะเบียนของคุณ 
• เมื่อคุณส่งคำร้องขอเพื่อลบเนื้อหา เราจะเก็บรวบรวมข้อมูลที่คุณให้ไว้ (เช่น ชื่อ รายละเอียดการติดต่อ ลายเซ็น และหลักฐานที่สนับสนุนคำร้องของคุณเพื่อประเมินและตอบสนองต่อคำร้องเหล่านั้น)
• เมื่อคุณกรอกแบบสำรวจหรือแบบสอบถามของเรา เราอาจเก็บรวบรวมคำตอบและความคิดเห็นของคุณ 
• เมื่อคุณติดต่อเราผ่านช่องทางการสนับสนุนผู้เล่นหรือช่องทางการสนับสนุนอื่น ๆ เราจะเก็บรวบรวมการติดต่อและข้อมูลการติดต่อของคุณ

<EULA.Highlight>ข. ข้อมูลที่เราเก็บรวบรวมโดยอัตโนมัติ</>

เราเก็บรวบรวมข้อมูลบางอย่างโดยอัตโนมัติเมื่อคุณเยี่ยมชม เข้าถึง หรือใช้บริการของ Epic ซึ่งรวมถึงข้อมูลเกี่ยวกับการเล่นเกมหรือการใช้แอปพลิเคชันของคุณ ซึ่งโดยทั่วไปจะเชื่อมโยงกับบัญชี Epic ของคุณ บัญชีบุคคลที่สาม (หากคุณเข้าถึงบริการผ่านบัญชีดังกล่าว) หรือ ตัวระบุตัวตนที่เราได้กำหนดให้กับอุปกรณ์หรือโปรไฟล์ของคุณ แม้ว่าข้อมูลประเภทต่าง ๆ ที่เราเก็บรวบรวมโดยอัตโนมัติอาจแตกต่างกันออกไป แต่โดยทั่วไปจะรวมถึง:

• ข้อมูลและสถิติการใช้เกี่ยวกับวิธีที่คุณมีปฏิสัมพันธ์กับบริการของ Epic ซึ่งรวมถึง แอปพลิเคชันหรือเกมที่คุณใช้งาน ระยะเวลาและเวลาที่ใช้งาน จำนวนครั้งที่เล่น ความคืบหน้าและผลลัพธ์ การตั้งค่าที่บันทึกไว้ (เช่น ภาษา) รายงานข้อขัดข้อง URL ของเว็บไซต์ของเราที่คุณเยี่ยมชม URL ของหน้าที่อ้างอิงหรือสำหรับการออกจากหน้าเว็บไซต์ หน้าเพจที่ดู เวลาที่ใช้ในแต่ละหน้าเพจ จำนวนการคลิก และประเภทของแพลตฟอร์ม 
• ข้อมูลทางเทคนิคเกี่ยวกับคอมพิวเตอร์ อุปกรณ์ ฮาร์ดแวร์ หรือซอฟต์แวร์ที่คุณใช้เพื่อเข้าถึงบริการของ Epic เช่น ที่อยู่ IP รหัสอุปกรณ์ ผู้ให้บริการอินเทอร์เน็ต ปลั๊กอินของเบราว์เซอร์ และข้อมูลการทำธุรกรรมหรือตัวระบุอื่น ๆ (เช่น ยี่ห้อและรุ่นของอุปกรณ์ ระบบปฏิบัติการ ประเภทเบราว์เซอร์ และคุณลักษณะเฉพาะที่เกี่ยวข้องกับระบบอื่น ๆ) และ
• ข้อมูลตำแหน่งทั่วไปของอุปกรณ์ของคุณ ซึ่งโดยทั่วไปจะอนุมานจากที่อยู่ IP

บริการของ Epic ใช้เทคโนโลยี เช่น คุกกี้ ไฟล์บันทึก และเว็บบีคอนเพื่อเก็บรวบรวมข้อมูลประเภทต่าง ๆ ที่ระบุไว้ข้างต้นโดยอัตโนมัติ เทคโนโลยีเหล่านี้บางอย่างอาจสร้างไฟล์ขนาดเล็กหรือเครื่องมือเก็บบันทึกที่จัดเก็บไว้ในอุปกรณ์ของคุณ เทคโนโลยีเหล่านี้ช่วยให้เราจดจำอุปกรณ์ของคุณและเก็บรวบรวมข้อมูลเกี่ยวกับการโต้ตอบของคุณกับบริการของ Epic และเราใช้ข้อมูลนั้นเพื่อวัตถุประสงค์ต่าง ๆ เช่น ให้บริการและดำเนินการบริการของ Epic (เช่น ยืนยันตัวตนของคุณและบันทึกการตั้งค่า) ตรวจสอบบริการของ Epic (เช่น ตรวจจับและรายงานข้อขัดข้อง) ทำความเข้าใจและปรับปรุงบริการของ Epic (เช่น ดำเนินการวิเคราะห์ข้อมูล) ปรับแต่งบริการของ Epic ให้เหมาะกับแต่ละบุคคล (เช่น แสดงสกุลเงินท้องถิ่น) และส่งเสริมบริการของ Epic (เช่น จัดการโฆษณา)

หากคุณลักษณะในบริการของ Epic เป็นการให้บริการของบุคคลที่สาม บุคคลที่สามเหล่านั้นอาจใช้เทคโนโลยีเก็บรวบรวมข้อมูลโดยอัตโนมัติด้วยเช่นกัน และเก็บรวบรวมข้อมูลเกี่ยวกับการที่คุณใช้บริการของ Epic บริการของพวกเขา หรือเว็บไซต์ของผู้อื่นตลอดช่วงเวลาที่ใช้งาน ตัวอย่างเช่น เมื่อคุณใช้บริการของ Epic (เช่น Unreal Engine) ที่ประกอบด้วยซอฟต์แวร์ของบุคคลที่สาม บุคคลที่สามเหล่านั้นอาจเก็บรวบรวมข้อมูลของคุณผ่านเทคโนโลยีของพวกเขาเอง คุณสมบัติที่ให้บริการโดยบุคคลที่สามจะอยู่ภายใต้ประกาศและนโยบายความเป็นส่วนตัวของบุคคลที่สามนั้น ๆ

<EULA.Highlight>ค. ข้อมูลที่เราได้รับจากผู้อื่น</>

ในบางกรณี เราอาจได้รับข้อมูลเกี่ยวกับคุณจากบุคคลที่สามที่เกี่ยวข้องกับการใช้บริการของ Epic หรือการมีปฏิสัมพันธ์ของคุณกับเราผ่านหรือโดยใช้แพลตฟอร์ม เว็บไซต์ หรือบริการของบุคคลที่สาม ตัวอย่างเช่น:

• เมื่อคุณซื้อ ดาวน์โหลด หรือเข้าถึงเกมของเราผ่านเครื่องเล่นเกมคอนโซลของบุคคลที่สาม (เช่น PlayStation®, Microsoft Xbox และ Nintendo Switch) เราอาจได้รับข้อมูลจากคอนโซลเหล่านั้น (เช่น ชื่อที่แสดงของคุณบนแพลตฟอร์มบุคคลที่สาม รหัสผู้ใช้ ข้อมูลอุปกรณ์ และประเทศ) เพื่ออำนวยความสะดวกในการเล่นเกม ติดตามความก้าวหน้าและสิทธิ์ของคุณ และสนับสนุนการใช้บริการของ Epic ของคุณ 
• เมื่อคุณเชื่อมโยงบัญชี Epic ของคุณเข้ากับบัญชีบนแพลตฟอร์มโซเชียลมีเดียของบุคคลที่สาม (เช่น Facebook) เกม (เช่น Steam) หรือแพลตฟอร์มอื่นที่คล้ายกัน เราอาจได้รับข้อมูลจากแพลตฟอร์มนั้น (เช่น ชื่อที่แสดงของคุณบนแพลตฟอร์มบุคคลที่สาม รหัสผู้ใช้ ข้อมูลอุปกรณ์ ชื่อ และที่อยู่อีเมล) 
• เมื่อคุณใช้บัญชี Epic ของคุณเพื่อลงชื่อเข้าใช้ผลิตภัณฑ์หรือบริการของนักพัฒนาบุคคลที่สาม เราอาจได้รับข้อมูลของคุณจากนักพัฒนานั้น (เช่น ข้อมูลเกี่ยวกับการโต้ตอบในเกมของคุณรวมถึงความสำเร็จ เพื่อช่วยติดตาม แสดงผล และปลดล็อกความสำเร็จใน Epic Games Store)
• เมื่อคุณโต้ตอบกับโฆษณาสำหรับบริการของ Epic บนเว็บไซต์หรือบริการของบุคคลที่สาม เราอาจได้รับข้อมูลที่เกี่ยวข้องจากบริษัทที่ดำเนินการเว็บไซต์หรือบริการนั้น
• หากผู้ใช้อื่นรายงานว่าคุณละเมิดข้อกำหนดหรือนโยบายของเรา เราอาจได้รับข้อมูลเกี่ยวกับคุณจากผู้ใช้รายนั้น หากคุณเป็นบิดามารดา/ผู้ปกครองของผู้ใช้ที่เป็นเด็ก เราอาจได้รับที่อยู่อีเมลของคุณโดยตรงจากบุตรหลานของคุณ เพื่อที่จะติดต่อคุณเพื่อขอความยินยอมโดยผู้ปกครองที่สามารถตรวจสอบได้ 

การตั้งค่าความเป็นส่วนตัวของคุณบนแพลตฟอร์ม เว็บไซต์ และบริการของบุคคลที่สามมักเป็นตัวกำหนดว่าข้อมูลใดจะถูกเปิดเผยต่อ Epic ดังนั้นเราขอแนะนำให้คุณตรวจสอบและอัปเดตการตั้งค่าเหล่านั้นเป็นประจำ แม้ว่าเราจะปฏิบัติตามนโยบายนี้เมื่อใช้ข้อมูลที่ได้รับจากบุคคลที่สาม แต่เราไม่สามารถควบคุมวิธีที่บุคคลที่สามเก็บรวบรวมหรือใช้ข้อมูลของคุณได้ สำหรับรายละเอียดเพิ่มเติม โปรดดูประกาศและนโยบายความเป็นส่วนตัวของบุคคลที่สามเหล่านั้น

<EULA.Header>4. เหตุใดเราจึงประมวลผลข้อมูล</>

เราประมวลผลข้อมูลที่เราเก็บรวบรวม ไม่ว่าจะเป็นการประมวลแยกกันหรือรวมกับข้อมูลอื่นตามที่อธิบายไว้ในนโยบายฉบับนี้ เพื่อวัตถุประสงค์ดังต่อไปนี้ หากคุณพำนักอยู่ในเขตเศรษฐกิจยุโรป สหราชอาณาจักร หรือสวิตเซอร์แลนด์ ฐานกฎหมายที่เกี่ยวข้องจะถูกระบุในวงเล็บด้านล่าง สำหรับข้อมูลเพิ่มเติมเกี่ยวกับฐานกฎหมาย โปรดดูข้อ 11 (ประกาศเพิ่มเติมสำหรับบุคคลที่อยู่ในเขตเศรษฐกิจยุโรป สหราชอาณาจักร หรือสวิตเซอร์แลนด์) 

• <EULA.Highlight>เพื่อให้บริการและดำเนินการบริการของ Epic</> (ความจำเป็นตามสัญญาหรือผลประโยชน์ที่ชอบด้วยกฎหมาย): ตัวอย่างเช่น เราอาจใช้ข้อมูลของคุณเพื่อสร้างและรักษาบัญชี Epic ของคุณ ให้สิทธิแก่คุณในการเข้าถึงบริการของ Epic รวมถึงการยืนยันตัวตนของคุณ เปิดใช้งานคุณลักษณะของบริการของ Epic รวมถึง คุณลักษณะการเล่นเกมบนหลายแพลตฟอร์มและคุณลักษณะที่ใช้งาน AI จัดการและดำเนินการธุรกรรมของคุณ บันทึกการตั้งค่าของคุณ บังคับใช้ข้อกำหนดและนโยบายของเรา แจ้งให้คุณทราบเกี่ยวกับการเปลี่ยนแปลงข้อกำหนดและนโยบายของเรา และติดต่อคุณเกี่ยวกับบัญชี Epic ของคุณ ธุรกรรม และข้อความที่เกี่ยวข้องกับบริการอื่น ๆ ที่จำเป็นสำหรับการดำเนินการของบริการ Epic
• <EULA.Highlight>เพื่อสนับสนุนและติดตามบริการของ Epic</> (ผลประโยชน์ที่ชอบด้วยกฎหมายหรือความจำเป็นตามสัญญา): ตัวอย่างเช่น เราอาจใช้ข้อมูลของคุณเพื่อตอบคำถามหรือคำขอการสนับสนุน และตรวจจับหรือรายงานการขัดข้องของระบบ
• <EULA.Highlight>เพื่อรักษาความปลอดภัยและปกป้องบริการของ Epic และผู้อื่น </>(ผลประโยชน์ที่ชอบด้วยกฎหมาย ความจำเป็นตามสัญญา หรือภาระผูกพันทางกฎหมาย): ตัวอย่างเช่น เราอาจใช้ข้อมูลของคุณเพื่อตรวจจับและป้องกันการฉ้อโกง การโกง การแฮ็ก การขโมยบัญชี การใช้งานในทางที่ผิด และกิจกรรมที่ไม่ได้รับอนุญาตอื่น ๆ ในบริการของ Epic และเพื่อปกป้องสิทธิ์ ทรัพย์สิน และความปลอดภัยของ Epic ผู้ใช้ของเรา และผู้อื่น
• <EULA.Highlight>เพื่อกลั่นกรองเนื้อหาในบริการของ Epic </>(ผลประโยชน์ที่ชอบด้วยกฎหมาย ภาระผูกพันทางกฎหมาย หรือความจำเป็นตามสัญญา): ตัวอย่างเช่น เราอาจใช้ข้อมูลของคุณเพื่อตรวจจับ กลั่นกรอง และตอบสนองต่อเนื้อหาและพฤติกรรมที่ผิดกฎหมาย อันตราย เป็นพิษทางสังคม และเป็นการฉ้อโกงที่ถูกรายงาน ซึ่งละเมิดกฎหมายที่บังคับใช้หรือข้อกำหนดและนโยบายของเรา
• <EULA.Highlight>เพื่อพัฒนาบริการของ Epic </>(ผลประโยชน์ที่ชอบด้วยกฎหมาย): ตัวอย่างเช่น เราอาจใช้ข้อมูลของคุณเพื่อจัดการการทดสอบในช่วงอัลฟ่า เบต้า และช่วงเปิดให้เข้าทดลองใช้งานล่วงหน้า และทำการรวบรวมความคิดเห็น 
• <EULA.Highlight>เพื่อทำความเข้าใจและปรับปรุงบริการของ Epic </>(ผลประโยชน์ที่ชอบด้วยกฎหมาย): ตัวอย่างเช่น เราอาจใช้ข้อมูลของคุณเพื่อวิเคราะห์การใช้บริการของ Epic ของคุณ สนับสนุนการตรวจสอบ และปรับปรุงคุณลักษณะ เทคโนโลยี และกระบวนการ รวมถึงการฝึกอบรมเทคโนโลยีแมชชีนเลิร์นนิงเพื่อตรวจจับและกลั่นกรองพฤติกรรมและเนื้อหาที่ผิดกฎหมาย อันตราย เป็นพิษทางสังคม และเป็นการฉ้อโกงที่ละเมิดกฎหมายที่บังคับใช้หรือข้อกำหนดและนโยบายของเรา
• <EULA.Highlight>เพื่อปรับแต่งบริการของ Epic ให้เหมาะกับแต่ละบุคคล </>(ผลประโยชน์ที่ชอบด้วยกฎหมาย): ตัวอย่างเช่น เราอาจใช้ข้อมูลของคุณเพื่อนำเสนอเนื้อหา คุณลักษณะ และคำแนะนำที่ตรงกับความสนใจของคุณหรือคาดเดาได้จากกิจกรรมของคุณ รวมถึงการแนะนำเกมในประเภทที่คุณซื้อบ่อย และการแสดงเกาะและระดับเกมตามประวัติการเล่นของคุณ และเพื่อปรับปรุงเทคโนโลยีแมชชีนเลิร์นนิงที่ช่วยส่งมอบคำแนะนำที่ปรับให้เหมาะกับแต่ละบุคคล 
• <EULA.Highlight>เพื่อส่งเสริมบริการของ Epic </>(ความยินยอมหรือผลประโยชน์ที่ชอบด้วยกฎหมาย): ตัวอย่างเช่น เราอาจใช้ข้อมูลของคุณเพื่อจัดการ ปรับแต่ง และวัดประสิทธิภาพของโฆษณา ข้อเสนอส่งเสริมการขาย แบบสำรวจ และกิจกรรมของเรา
• <EULA.Highlight>เพื่ออำนวยความสะดวกในการทำธุรกรรมของบริษัท </>(ผลประโยชน์ที่ชอบด้วยกฎหมาย): ตัวอย่างเช่น เราอาจโอนข้อมูลของคุณภายในกลุ่มบริษัทของเราในกรณีที่มีการปรับโครงสร้างบริษัท และการโอนข้อมูลไปยังบริษัทของบุคคลที่สามในระหว่างการเจรจาหรือการดำเนินการขาย การควบรวมกิจการ การแยกกิจการ การปรับโครงสร้าง การฟื้นฟูกิจการ การยุบองค์กร การยื่นล้มละลาย การชำระบัญชี หรือการโอนทรัพย์สินบางส่วนหรือทั้งหมดของเรา หรือกิจกรรมทางธุรกิจอื่นๆ ที่คล้ายกัน
• <EULA.Highlight>เพื่อจัดตั้งและปกป้องสิทธิ์ทางกฎหมาย </>(ผลประโยชน์ที่ชอบด้วยกฎหมายหรือภาระผูกพันทางกฎหมาย): ตัวอย่างเช่น หากคุณยื่นข้อเรียกร้องทางกฎหมายต่อเรา เราอาจใช้ข้อมูลของคุณเพื่อตรวจสอบและตอบสนองต่อข้อเรียกร้องนั้นและปกป้องสิทธิ์ของเรา และเมื่อเราตรวจพบการใช้บริการของ Epic โดยมิชอบ เราอาจใช้ข้อมูลของคุณเพื่อดำเนินการตามสิทธิ์ทางกฎหมายของเรา
• <EULA.Highlight>เพื่อปฏิบัติตามกฎหมาย ระเบียบข้อบังคับ และกระบวนการทางกฎหมายที่เกี่ยวข้อง </>(ภาระผูกพันทางกฎหมาย): ตัวอย่างเช่น เราอาจใช้ข้อมูลของคุณเพื่อตอบสนองต่อคำขอที่ถูกต้องตามกฎหมายจากหน่วยงานบังคับใช้กฎหมายหรือหน่วยงานของรัฐ รวมถึง หมายเรียก คำสั่งศาล และหมายค้น และเราอาจใช้ข้อมูลวันเกิดของคุณเพื่อปฏิบัติตามกฎหมายคุ้มครองเยาวชน 
• <EULA.Highlight>เพื่อวัตถุประสงค์ที่คุณได้ให้ความยินยอมไว้</> (ความยินยอม):<EULA.Highlight> </>ตัวอย่างเช่น เมื่อคุณให้ความยินยอม เราอาจใช้ข้อมูลของคุณเพื่อส่งการสื่อสารทางการตลาดถึงคุณ คุณไม่จำเป็นต้องให้ความยินยอม และคุณสามารถเพิกถอนความยินยอมของคุณได้ทุกเมื่อ

เราอาจประมวลผลข้อมูลของคุณเพื่อวัตถุประสงค์อื่นในอนาคต ซึ่งสอดคล้องกับวัตถุประสงค์ที่กล่าวมาแล้วข้างต้น และเราอาจอธิบายวัตถุประสงค์ให้คุณทราบในขณะที่เก็บรวบรวมข้อมูลนั้น นอกจากนี้ เราอาจใช้ข้อมูลที่ไม่สามารถระบุตัวตนของคุณได้ เช่น ข้อมูลที่ถูกลบตัวระบุตัวตนหรือข้อมูลที่รวมเป็นกลุ่ม เพื่อวัตถุประสงค์ทางธุรกิจ การดำเนินงาน หรือวัตถุประสงค์อื่น ๆ ที่กฎหมายอนุญาตด้วยเช่นกัน

<EULA.Header>5. เราเปิดเผยข้อมูลให้กับใครบ้าง</>

เราอาจเปิดเผยข้อมูลบางส่วนของคุณให้กับบริษัทลูกและบริษัทในเครือของเรา ผู้ให้บริการของเรา และบุคคลที่สาม เพื่อวัตถุประสงค์ที่ระบุไว้ข้างต้น 

เมื่อเราเปิดเผยข้อมูลให้กับผู้ให้บริการของเรา เราจะพยายามอย่างเต็มที่เพื่อให้แน่ใจว่าผู้ให้บริการเหล่านั้นมีมาตรการปกป้องข้อมูลที่เทียบเท่าหรือใกล้เคียงกับที่ระบุไว้ในนโยบายนี้ (เช่น การจำกัดการใช้ข้อมูลของคุณเฉพาะกับบริการที่ให้ไว้) ผู้ให้บริการของเรา ได้แก่:

• ผู้ให้บริการโฮสติ้งฐานข้อมูลและการจัดเก็บข้อมูล 
• เครื่องมือบริหารจัดการความสัมพันธ์กับลูกค้า
• ผู้ให้บริการอีเมล
• ผู้ให้บริการเทคโนโลยีป้องกันการโกงและการฉ้อโกง
• ผู้ให้บริการประมวลผลการชำระเงิน
• ผู้ให้บริการโมเดลภาษาขนาดใหญ่ เพื่อเปิดใช้งานคุณลักษณะ AI และ
• พันธมิตรด้านการตลาดและโฆษณา

ขึ้นอยู่กับบริการของ Epic ที่คุณใช้และวิธีที่คุณโต้ตอบกับบริการเหล่านั้น บุคคลที่สาม ได้แก่:

• ผู้พัฒนาเกมที่คุณซื้อหรือเล่นผ่านทาง Epic Games Store และผู้สร้างที่เผยแพร่เกาะ ใน Fortnite (เช่น เพื่อให้ความช่วยเหลือในการเข้าสู่ระบบหรือขอรับการสนับสนุน)
• เครื่องเล่นเกมคอนโซล (เช่น PlayStation®, Microsoft Xbox และ Nintendo Switch)
• แพลตฟอร์มโซเชียลมีเดีย (เช่น Facebook) และร้านค้าเกม (เช่น Steam) หากคุณเชื่อมโยงบัญชี Epic ของคุณเข้ากับแพลตฟอร์มบุคคลที่สาม
• ผู้ใช้รายอื่น (เช่น เมื่อคุณใช้คุณลักษณะโซเชียล เช่น การแชท) หรือสาธารณชน (เช่น เมื่อคุณเล่นเกมของเราหรือใช้เครื่องมือสำหรับนักพัฒนาของเรา ข้อมูลเช่นชื่อที่แสดง สถิติการเล่นเกม และเนื้อหาที่สร้างหรือแชร์อาจเข้าถึงได้โดยสาธารณะ)
• ทนายความ ที่ปรึกษา นักบัญชี ที่ปรึกษาทางธุรกิจ และบุคคลที่สามอื่น ๆ ที่มีหน้าที่รักษาความลับต่อเรา
• ผู้ซื้อหรือผู้สืบทอดสิทธิอื่น ๆ ในกรณีที่มีการขาย การควบรวมกิจการ การแยกกิจการ การปรับโครงสร้าง การฟื้นฟูกิจการ การยุบองค์กร หรือการโอนทรัพย์สินบางส่วนหรือทั้งหมดของเรา ไม่ว่าจะเป็นการดำเนินธุรกิจต่อเนื่องหรือเป็นส่วนหนึ่งของกระบวนการล้มละลาย การชำระบัญชี หรือกระบวนการอื่นที่คล้ายกัน ซึ่งข้อมูลเกี่ยวกับผู้ใช้บริการของ Epic ที่เราเก็บรักษาไว้นั้นเป็นส่วนหนึ่งของทรัพย์สินที่ถูกโอน 
• หน่วยงานบังคับใช้กฎหมาย หน่วยงานรัฐบาล หรือบุคคลอื่นตามที่จำเป็นเพื่อให้ปฏิบัติตามกฎหมาย ระเบียบข้อบังคับ หรือกระบวนการทางกฎหมายที่เกี่ยวข้อง หรือหากเราเชื่อว่าการเปิดเผยข้อมูลเป็นสิ่งจำเป็นเพื่อปกป้องสิทธิ ทรัพย์สิน หรือความปลอดภัยของ Epic ผู้ใช้ของเรา หรือผู้อื่น (เช่น เพื่อสืบสวนการฉ้อโกงหรือกิจกรรมที่ผิดกฎหมายอื่น ๆ เพื่อบังคับใช้ข้อกำหนดและนโยบายของเรา หรือเพื่อปกป้องผู้ใช้ของเราหรือบุคคลอื่นจากการเสียชีวิตหรืออันตรายร้ายแรง) และ 
• บุคคลอื่นที่คุณให้ความยินยอม (เช่น หากคุณใช้บัญชี Epic ของคุณเพื่อลงชื่อเข้าใช้ผลิตภัณฑ์หรือบริการของบุคคลที่สาม เข้าร่วมกิจกรรมส่งเสริมการขายร่วม หรือใช้วิธีการชำระเงินบางประเภท) 

หมายเลขโทรศัพท์มือถือที่แจ้งต่อ Epic เพื่อวัตถุประสงค์ด้านความปลอดภัย จะไม่ถูกแบ่งปันกับบุคคลที่สามหรือบริษัทในเครือเพื่อวัตถุประสงค์ด้านการตลาดหรือส่งเสริมการขาย

<EULA.Header>6. เราประมวลผลข้อมูลที่ไหน</>

บริษัท Epic Games, Inc. ตั้งอยู่ในสหรัฐอเมริกา แต่เราดำเนินการทั่วโลกเพื่อช่วยให้ผู้ใช้ทั่วโลกได้รับประสบการณ์ที่ดีขึ้นในบริการของ Epic ซึ่งหมายความว่า Epic อาจประมวลผล จัดเก็บ และโอนข้อมูลของคุณไปยังนอกประเทศที่คุณอาศัยอยู่ 

กฎหมายคุ้มครองข้อมูลในประเทศเหล่านี้อาจแตกต่างไปจากประเทศที่คุณอาศัยอยู่ เมื่อเราต้องโอนข้อมูลของคุณออกนอกประเทศที่มีการเก็บรวบรวมข้อมูล เราจะใช้กลไกทางกฎหมายที่เหมาะสมเพื่อรองรับการโอนข้อมูล และดำเนินมาตรการด้านเทคนิค องค์กร และกายภาพเพื่อรักษาความปลอดภัยของข้อมูลของคุณ มาตรการเหล่านี้รวมถึงข้อสัญญามาตรฐาน (เช่น ข้อสัญญามาตรฐานของคณะกรรมาธิการยุโรป) และมาตรฐานการคุ้มครองข้อมูลส่วนบุคคลที่เพียงพอโดยหน่วยงานกำกับดูแล หากมีผลบังคับใช้

ภายใต้กฎหมายที่อนุญาต การใช้บริการ Epic ของคุณถือเป็นการอนุญาตให้เราประมวลผลข้อมูลของคุณในทุกประเทศที่เราดำเนินงาน รวมถึงสหรัฐอเมริกา หากต้องการทราบข้อมูลเพิ่มเติมเกี่ยวกับสถานที่ตั้งของหน่วยงาน Epic ที่รับผิดชอบในการดำเนินการบริการของ Epic ที่คุณใช้ โปรดดูข้อ 12 (คุณสามารถติดต่อเราได้อย่างไร)

<EULA.Header>7. วิธีที่เราจัดการข้อมูล</>

<EULA.Highlight>ก. การเก็บรักษาข้อมูล</>

เนื่องจากข้อมูลเฉพาะที่เราประมวลผลและเหตุผลของเราในการดำเนินการดังกล่าวมักจะแตกต่างกันไปขึ้นอยู่กับวิธีที่คุณใช้บริการของ Epic ระยะเวลาที่เราเก็บรักษาข้อมูลของคุณนั้นอาจแตกต่างกันไป โดยทั่วไป เราจะเก็บรักษาข้อมูลตราบเท่าที่เราจำเป็นต้องใช้ตามวัตถุประสงค์ที่อธิบายไว้ในข้อ 4 (เหตุใดเราจึงประมวลผลข้อมูล) เว้นแต่กฎหมายจะกำหนดหรืออนุญาตให้เก็บรักษาไว้นานกว่านั้น ตัวอย่างเช่น หากคุณสร้างบัญชี Epic โดยทั่วไปเราจะเก็บรักษาข้อมูลที่เชื่อมโยงกับบัญชีของคุณ (เช่น ชื่อ ชื่อที่แสดงต่อสาธารณะ รหัสผ่าน ประเทศ และอีเมล) ตราบเท่าที่จำเป็นเพื่อรักษาบัญชีของคุณ ให้บริการของ Epic ตามคำขอของคุณ บังคับใช้ข้อกำหนดและนโยบายใด ๆ ที่บังคับใช้และควบคุมการใช้งานบริการ Epic ของคุณ และบันทึกวิธีที่เราให้บริการ Epic แก่คุณ 

เกณฑ์หลักที่เราใช้ในการพิจารณาเพื่อกำหนดระยะเวลาการเก็บรักษาข้อมูล ได้แก่ ข้อกำหนดขั้นต่ำตามกฎหมายที่บังคับใช้ มาตรฐานอุตสาหกรรมที่เกี่ยวข้อง ประเภทของข้อมูลที่เกี่ยวข้อง (เช่น ระดับความละเอียดอ่อน) วัตถุประสงค์ที่เราประมวลผลข้อมูล (เช่น การปฏิบัติตามข้อผูกพันทางกฎหมายของเรา การจัดการบันทึกภายใน การบังคับใช้ข้อกำหนดและนโยบายของเรา และการแก้ไขข้อพิพาท) ความเป็นไปได้ที่จะบรรลุวัตถุประสงค์เหล่านั้นด้วยวิธีอื่น ความเสี่ยงที่อาจเกิดขึ้นจากการใช้หรือเปิดเผยข้อมูลโดยไม่ได้รับอนุญาต ความเกี่ยวข้องของข้อมูลกับการดำเนินคดีที่อาจเกิดขึ้นหรือกระบวนการที่คล้ายกัน (เช่น การป้องกันตนเองจากการเรียกร้องทางกฎหมาย) และความจำเป็นของข้อมูลในการป้องกันการฉ้อโกงหรือการละเมิดบริการของ Epic (เช่น การบังคับใช้ข้อห้ามการโกงและพฤติกรรมที่ไม่ได้รับอนุญาตอื่น ๆ) 

คุณสามารถร้องขอให้ Epic ลบข้อมูลของคุณได้ โปรดดูข้อ 9 (คุณมีทางเลือกและการควบคุมอะไรบ้าง) ข้อ 10 (ประกาศเพิ่มเติมสำหรับผู้อยู่อาศัยในบางรัฐของสหรัฐอเมริกา) และข้อ 11 (ประกาศเพิ่มเติมสำหรับบุคคลที่อยู่ในเขตเศรษฐกิจยุโรป สหราชอาณาจักร หรือสวิตเซอร์แลนด์) สำหรับข้อมูลเพิ่มเติมเกี่ยวกับการร้องขอให้ลบข้อมูลของคุณ

<EULA.Highlight>ข. การรักษาความปลอดภัย</>

เรามีมาตรการป้องกันในเชิงการบริหารจัดการ เทคนิค สัญญา และกายภาพ เพื่อรักษาความปลอดภัยข้อมูล จากการทำลาย การสูญหาย การแก้ไข การเข้าถึง การเปิดเผย การใช้งานที่ไม่ได้ตั้งใจ ไม่ชอบด้วยกฎหมาย หรือไม่ได้รับอนุญาต หรือการประมวลผลในรูปแบบอื่น ๆ ที่ไม่ชอบด้วยกฎหมาย ในบางกรณี ข้อมูลของคุณอาจสามารถเข้าถึงได้เมื่อคุณใช้บริการของ Epic เพื่อช่วยรักษาความปลอดภัยของข้อมูลของคุณ คุณต้องเก็บรักษาข้อมูลการเข้าสู่ระบบของคุณไว้เป็นความลับ หากเราทราบว่ามีการเปิดเผยข้อมูลของคุณโดยไม่ได้รับอนุญาต เราจะแจ้งให้คุณทราบตามที่กฎหมายกำหนด และจะดำเนินมาตรการที่เหมาะสมเพื่อช่วยดูแลให้ข้อมูลของคุณปลอดภัย

<EULA.Header>8. นโยบายนี้จะมีการปรับปรุงข้อมูลหรือไม่</>

ใช่ เราจะปรับปรุงนโยบายนี้เป็นครั้งคราวเพื่อให้สอดคล้องกับการเปลี่ยนแปลงในแนวปฏิบัติของเราและกฎหมายที่เกี่ยวข้อง เมื่อดำเนินการแล้ว เราจะเปลี่ยนวันที่ที่ระบุไว้ที่ข้างต้นของนโยบาย ในบางกรณี เราอาจแจ้งให้คุณทราบถึงการเปลี่ยนแปลงทางอีเมลหรือภายในบริการของ Epic ที่เกี่ยวข้อง โปรดตรวจสอบนโยบายนี้เป็นประจำ เพื่อให้แน่ใจว่าคุณเข้าใจความสัมพันธ์ของคุณกับ Epic และวิธีที่เราเก็บรวบรวม ใช้ รักษาความปลอดภัย เก็บรักษา เปิดเผย และประมวลผลข้อมูลของคุณที่สามารถใช้ระบุตัวตนของคุณได้บน ผ่าน หรือเกี่ยวข้องกับบริการของ Epic

<EULA.Header>9. คุณมีทางเลือกและการควบคุมอะไรบ้าง</>

เราพยายามที่จะให้คุณมีตัวเลือกที่มีความหมายเกี่ยวกับข้อมูลที่เราเก็บรวบรวม ตัวเลือกเฉพาะที่มีให้คุณมักจะแตกต่างกันไปขึ้นอยู่กับลักษณะความสัมพันธ์ของเรากับคุณ เช่น บริการของ Epic ที่คุณใช้ ตัวอย่างทั่วไป ได้แก่:

• คุณสามารถแก้ไขข้อมูลของคุณผ่านบัญชี Epic ของคุณ
• คุณสามารถร้องขอให้เราให้การเข้าถึง หรือแก้ไขหรือลบข้อมูลที่เราได้เก็บรวบรวมจากคุณ 
• คุณสามารถเปลี่ยนการตั้งค่าการตลาดทางอีเมลของคุณได้ทุกเมื่อ (เช่น โดยใช้กลไกการเลือกไม่รับที่ให้ไว้ในอีเมลการตลาดของเรา ปรับปรุงการตั้งค่าบัญชี Epic ของคุณ หรือติดต่อเราโดยตรง)
• คุณสามารถเปลี่ยนการตั้งค่าความเป็นส่วนตัวบนแพลตฟอร์ม เว็บไซต์ และบริการของบุคคลที่สาม เพื่อจำกัดข้อมูลที่พวกเขาเปิดเผยให้เรา 
• คุณสามารถจัดการคุกกี้และเทคโนโลยีการเก็บรวบรวมข้อมูลโดยอัตโนมัติอื่น ๆ ผ่านการตั้งค่าเบราว์เซอร์หรืออุปกรณ์ของคุณ (เช่น โดยการบล็อก ลบ หรือจำกัดเทคโนโลยีเหล่านั้น) โปรดทราบว่าการปิดใช้งานคุกกี้อาจทำให้บริการของ Epic บางส่วนทำงานไม่ถูกต้อง และคุณลักษณะบางส่วนอาจไม่สามารถใช้งานได้
• คุณสามารถยื่นอุทธรณ์หรือขอให้มีการตรวจสอบโดยมนุษย์ สำหรับการตัดสินใจที่ดำเนินการโดยวิธีอัตโนมัติตามที่กฎหมายที่บังคับใช้กำหนด 
• ถ้าคุณมีอายุต่ำกว่า 18 ปีและมีบัญชี Epic คุณสามารถร้องขอให้เราลบหรือทำให้เนื้อหาบางอย่างที่คุณให้ไว้ในบริการของ Epic ไม่สามารถระบุตัวตนได้ 
• บิดามารดา/ผู้ปกครองสามารถปรับการตั้งค่าสำหรับบัญชี Epic ของบุตรหลานได้โดยใช้<a id="url" href="https://safety.epicgames.com/parental-controls" style="EULA.Hyperlink">การควบคุมโดยผู้ปกครอง</>

ในการส่งคำขอ โปรดติดต่อเราโดยใช้ข้อมูลการติดต่อที่ระบุไว้ในข้อ 12 (คุณสามารถติดต่อเราได้อย่างไร) เราอาจขอข้อมูลเพิ่มเติม เพื่อช่วยในการตรวจสอบตัวตนของคุณก่อนที่จะดำเนินการตามคำขอของคุณ

ในบางภูมิภาค บุคคลมีสิทธิตามกฎหมายที่บังคับใช้ในการเลือกเกี่ยวกับข้อมูลของตนเองโดยเฉพาะ โปรดดูข้อ 10 (ประกาศเพิ่มเติมสำหรับผู้อยู่อาศัยในบางรัฐของสหรัฐอเมริกา) และข้อ 11 (ประกาศเพิ่มเติมสำหรับบุคคลที่อยู่ในเขตเศรษฐกิจยุโรป สหราชอาณาจักร หรือสวิตเซอร์แลนด์) สำหรับข้อมูลเพิ่มเติม

<EULA.Header>10. ประกาศเพิ่มเติมสำหรับผู้อยู่อาศัยในบางรัฐของสหรัฐอเมริกา</>

<EULA.Highlight>ก. สำหรับผู้พำนักในแคลิฟอร์เนีย</>

กฎหมายความเป็นส่วนตัวของผู้บริโภคแห่งรัฐแคลิฟอร์เนีย (CCPA) กำหนดให้เราต้องให้ข้อมูลเกี่ยวกับข้อมูลส่วนบุคคลแก่ผู้พำนักในรัฐแคลิฟอร์เนียในรูปแบบที่แตกต่างออกไป คำศัพท์ที่ใช้ในหัวข้อย่อยนี้จะมีความหมายตามที่ CCPA กำหนด

หากคุณเป็นผู้พำนักอาศัยอยู่ในรัฐแคลิฟอร์เนีย คุณมีสิทธิที่จะ:

• ทราบและเข้าถึงข้อมูลส่วนบุคคลที่เราเก็บรวบรวมเกี่ยวกับคุณ รวมถึงประเภทของข้อมูลส่วนบุคคลที่เก็บรวบรวมและแหล่งที่มา วัตถุประสงค์ทางธุรกิจหรือเชิงพาณิชย์ในการเก็บรวบรวม หมวดหมู่ของบุคคลที่สามที่เราเปิดเผยข้อมูลส่วนบุคคลให้ทราบ และข้อมูลส่วนบุคคลเฉพาะรายการที่เก็บรวบรวม 
• แก้ไขข้อมูลส่วนบุคคลของคุณและ
• ลบข้อมูลส่วนบุคคลของคุณ

เราจะลบข้อมูลส่วนบุคคลของคุณ เว้นแต่การเก็บรักษาข้อมูลดังกล่าวจะมีเหตุผลจำเป็นต่อการดำเนินงานหรือทางกฎหมาย ซึ่งรวมไปถึง:

• นำเสนอบริการของ Epic ตามที่คุณขอ ดำเนินธุรกรรมให้เสร็จสมบูรณ์ หรือดำเนินการตามสัญญาของเราที่มีกับคุณ
• รับประกันความปลอดภัยหรือความสมบูรณ์ของบริการ Epic หรือแก้ไขจุดบกพร่องของบริการ Epic
• ใช้สิทธิตามกฎหมายในนามของตนเองหรือบุคคลอื่น 
• เปิดใช้งานการใช้ภายในให้สอดคล้องกับความคาดหวังของผู้ใช้ หรือ
• ปฏิบัติตามกฎหมายความเป็นส่วนตัวด้านการสื่อสารอิเล็กทรอนิกส์ของรัฐแคลิฟอร์เนีย หรือข้อผูกพันทางกฎหมายอื่น ๆ

เราอาจจำกัดวิธีที่เราตอบสนองต่อคำขอของคุณ รวมถึงเมื่อจำเป็นเพื่อ:

• จัดการกับการร้องเรียนทางกฎหมาย 
• ปฏิบัติตามกฎหมายที่ใช้บังคับหรือภาระผูกพันตามกฎหมาย หรือ 
• ให้ความร่วมมือกับเจ้าหน้าที่บังคับใช้กฎหมาย

ตามที่อธิบายไว้โดยละเอียดในข้อ 3 (เราเก็บรวบรวมข้อมูลใดและอย่างไร) ข้อมูลเฉพาะที่เราเก็บรวบรวมจากคุณมักขึ้นอยู่กับวิธีที่คุณเลือกที่จะโต้ตอบกับเราบนบริการของ Epic ในช่วง 12 เดือนที่ผ่านมา เราได้เก็บรวบรวมข้อมูลส่วนบุคคลประเภทต่อไปนี้:

• ตัวระบุ (เช่น ชื่อ ชื่อที่แสดง รหัสประจำตัวของบัญชี รหัสอุปกรณ์ ที่อยู่ IP หมายเลขโทรศัพท์ หรือที่อยู่อีเมล)
• ข้อมูลเชิงพาณิชย์ เช่น (สิทธิหรือประวัติการซื้อ)
• ข้อมูลกิจกรรมทางอินเทอร์เน็ตหรือเครือข่ายอิเล็กทรอนิกส์อื่นๆ (ยกตัวอย่างเช่น ข้อมูลการเล่นเกมหรือการใช้งานเว็บไซต์)
• ข้อมูลเสียง อิเล็กทรอนิกส์ ภาพ หรือข้อมูลที่คล้ายกัน (เช่น การแชทด้วยเสียงหรือภาพใบหน้า)
• ข้อมูลตำแหน่งทางภูมิศาสตร์ (เช่น อาจได้มาจากที่อยู่ IP ของคุณหรือรวมอยู่ในข้อมูลการชำระเงินของคุณ)
• ลักษณะของการจำแนกประเภทที่ได้รับการคุ้มครองภายใต้กฎหมายของรัฐแคลิฟอร์เนียหรือของรัฐบาลกลาง (เช่น อายุ) 
• ข้อมูลส่วนบุคคลตามที่อธิบายไว้ในมาตรา 1798.80(e) ของประมวลกฎหมายแพ่งของรัฐแคลิฟอร์เนีย (เช่น ชื่อ ลายเซ็น หมายเลขโทรศัพท์ หรือข้อมูลบัตรเครดิตหรือบัตรเดบิต) 
• ในบางกรณี ข้อมูลส่วนบุคคลที่ละเอียดอ่อน (เช่น ข้อมูลประจำตัวในการเข้าสู่ระบบบัญชี และหากคุณลงรายการ ขาย หรือแลกเนื้อหาเชิงสร้างสรรค์ (creative content)ในตลาดใด ๆ ของเรา ข้อมูลประจำตัวที่รัฐบาลออกให้) และ 
• การอนุมานจากหมวดหมู่ใด ๆ ด้านบน (เช่น เกี่ยวกับประเภทของเกมที่คุณอาจชอบเล่นตามประวัติการซื้อหรือการเล่น)

Epic จะไม่ใช้หรือเปิดเผยข้อมูลส่วนบุคคลที่ละเอียดอ่อนเพื่อวัตถุประสงค์อื่นใดนอกเหนือไปจากมีความจำเป็นในการนำเสนอบริการของ Epic หรือตามที่ได้รับอนุญาตภายใต้ CCPA นอกจากนี้ Epic จะไม่ขายข้อมูลส่วนบุคคลที่เราเก็บรวบรวม ซึ่งรวมไปถึงผู้ใช้ที่เราทราบว่ามีอายุจริงต่ำกว่า 16 ปี 

สำหรับข้อมูลเพิ่มเติมเกี่ยวกับ (1) ประเภทของแหล่งที่มาที่เก็บรวบรวมข้อมูลส่วนบุคคลของคุณ โปรดดูข้อ 3 (เราเก็บรวบรวมข้อมูลใดและอย่างไร) (2) วัตถุประสงค์ทางธุรกิจหรือเชิงพาณิชย์ในการเก็บรวบรวมข้อมูลส่วนบุคคลของคุณ รวมถึงข้อมูลส่วนบุคคลที่ละเอียดอ่อน โปรดดูข้อ 4 (เหตุใดเราจึงประมวลผลข้อมูล) และ (3) ประเภทของบุคคลที่สามที่เราเปิดเผยข้อมูลส่วนบุคคลของคุณ โปรดดูข้อ 5 (เราเปิดเผยข้อมูลให้กับใครบ้าง)

<EULA.Highlight>ข. สำหรับผู้ที่พักอาศัยอยู่ในรัฐอื่น ๆ ของสหรัฐอเมริกา</>

รัฐโคโลราโด คอนเนตทิคัต เดลาแวร์ ไอโอวา แมรีแลนด์ มินนิโซตา มอนทานา เนแบรสกา นิวแฮมป์เชียร์ นิวเจอร์ซี ออริกอน เทนเนสซี เท็กซัส ยูทาห์ และเวอร์จิเนีย แต่ละรัฐได้ตรากฎหมายคุ้มครองความเป็นส่วนตัวที่ครอบคลุม ซึ่งกำหนดให้เราต้องจัดทำข้อมูลเกี่ยวกับข้อมูลส่วนบุคคลของผู้พำนักในรัฐเหล่านั้นในรูปแบบที่แตกต่างออกไป คำศัพท์ที่ใช้ในหัวข้อย่อยนี้จะมีความหมายตามที่กฎหมายความเป็นส่วนตัวที่ใช้บังคับในรัฐที่คุณพักอาศัยกำหนด

หากคุณเป็นผู้ที่พำนักอาศัยอยู่ในรัฐเหล่านี้ คุณมีสิทธิที่จะ:

• ทราบว่าเรากำลังประมวลผลข้อมูลส่วนบุคคลของคุณหรือไม่
• เข้าถึงและขอสำเนาข้อมูลส่วนบุคคลของคุณ
• แก้ไขข้อมูลส่วนบุคคลของคุณ (ยกเว้นสำหรับผู้ที่พักอาศัยอยู่ในรัฐยูทาห์และไอโอวา) และ 
• ลบข้อมูลส่วนบุคคลของคุณ

ภาระผูกพันตามกฎหมายและความจำเป็นในการดำเนินงานบางส่วนอาจจะส่งผลให้วิธีในการตอบสนองต่อคำขอของคุณมีข้อจำกัด ข้อยกเว้นเหล่านี้อาจรวมไปถึง:

• การนำเสนอบริการของ Epic ตามที่คุณขอหรือดำเนินการตามสัญญาระหว่างเรา
• การทำการวิจัยเพื่อพัฒนาหรือปรับปรุงบริการของ Epic 
• การระบุและแก้ไขปัญหาทางเทคนิค 
• ดำเนินการภายในอื่น ๆ ที่สอดคล้องกับความคาดหวังของผู้ใช้
• การป้องกันหรือตอบสนองต่อเหตุการณ์ด้านความปลอดภัย การฉ้อโกง การขโมยข้อมูลประจำตัว หรือกิจกรรมที่ผิดกฎหมายหรือเป็นอันตรายอื่น ๆ
• การรับมือกับการร้องเรียนทางกฎหมาย 
• ปฏิบัติตามกฎหมายที่ใช้บังคับหรือภาระผูกพันตามกฎหมาย หรือ 
• การให้ความร่วมมือกับการบังคับใช้กฎหมาย

Epic จะไม่ขายข้อมูลส่วนบุคคลที่เก็บรวบรวมหรือประมวลผลสำหรับการโฆษณาแบบกำหนดเป้าหมาย นอกจากนี้ Epic ยังไม่ได้จัดทำโปรไฟล์ผู้ใช้ผ่านวิธีการอัตโนมัติในการตัดสินใจที่ส่งผลในทางกฎหมายหรือผลที่สำคัญในลักษณะเดียวกัน ซึ่งรวมไปถึงผู้ใช้ที่เราทราบว่ามีอายุจริงต่ำกว่า 18 ปี 

สำหรับข้อมูลเพิ่มเติมเกี่ยวกับ (1) การประมวลผลข้อมูลที่ละเอียดอ่อนจากเด็กที่ทราบว่าอายุต่ำกว่า 13 ปี โปรดดูข้อ 2 (เราประมวลผลข้อมูลของเด็กอย่างไร) (2) ประเภทของข้อมูลส่วนบุคคลที่เราประมวลผล โปรดดูข้อ 3 (เราเก็บรวบรวมข้อมูลใดและอย่างไร) (3) วัตถุประสงค์ของเราสำหรับการประมวลผลข้อมูลส่วนบุคคล โปรดดูข้อ 4 (เหตุใดเราจึงประมวลผลข้อมูล) และ (4) ประเภทของบุคคลที่สามที่เราเปิดเผยข้อมูลส่วนบุคคล และประเภทข้อมูลส่วนบุคคลที่เราเปิดเผย โปรดดูข้อ 5 (เราเปิดเผยข้อมูลให้กับใครบ้าง)

<EULA.Highlight>ค. การใช้สิทธิด้านความเป็นส่วนตัวของคุณ</>

เพื่อใช้สิทธิด้านความเป็นส่วนตัวของคุณ โปรดติดต่อเราโดยใช้ข้อมูลการติดต่อที่ระบุไว้ในข้อ 12 (คุณสามารถติดต่อเราได้อย่างไร) เฉพาะคุณ (หรือตัวแทนที่ได้รับอนุญาตในนามของผู้พำนักอาศัยอยู่ในรัฐแคลิฟอร์เนีย) เท่านั้นที่สามารถส่งคำขอที่สามารถตรวจสอบได้ ซึ่งจะต้องมีข้อมูลเพียงพอเพื่อให้เราสามารถยืนยันตัวตนของคุณและเข้าใจคำขอดังกล่าว หากคุณมีบัญชี Epic เราอาจขอให้คุณเข้าสู่ระบบเพื่อยืนยันตัวตนของคุณ ตัวแทนที่ได้รับอนุญาตของผู้พำนักอาศัยอยู่ในรัฐแคลิฟอร์เนียจะต้องมีเอกสารการอนุญาตเป็นลายลักษณ์อักษรที่ลงนามโดยผู้อยู่อาศัย ซึ่งอาจจะต้องทำการตรวจสอบตัวตนโดยตรงด้วย คำขออาจได้รับการปฏิเสธหากเราไม่สามารถยืนยันตัวตนหรือการมอบอำนาจของคุณได้ คุณสามารถยื่นอุทธรณ์ได้ โดยใช้ข้อมูลการติดต่อที่ระบุไว้ในข้อ 12 (คุณสามารถติดต่อเราได้อย่างไร)

เราจะไม่เลือกปฏิบัติต่อคุณในการใช้สิทธิด้านความเป็นส่วนตัวภายใต้กฎหมายที่ใช้บังคับ 

<EULA.Header>11. ประกาศเพิ่มเติมสำหรับบุคคลที่พำนักอยู่ในเขตเศรษฐกิจยุโรป สหราชอาณาจักร หรือสวิตเซอร์แลนด์</>

กฎหมายคุ้มครองข้อมูลส่วนบุคคลของสหภาพยุโรป (GDPR) รวมถึงกฎหมายที่คล้ายกันในสหราชอาณาจักร (UK) และสวิตเซอร์แลนด์ กำหนดให้เราต้องให้ข้อมูลเกี่ยวกับข้อมูลส่วนบุคคลของบุคคลที่อยู่ในเขตเศรษฐกิจยุโรป (EEA) สหราชอาณาจักร หรือสวิตเซอร์แลนด์ ในรูปแบบที่แตกต่างออกไป คำศัพท์ที่ใช้ในหัวข้อย่อยนี้จะมีความหมายตามที่ GDPR กำหนด

หากคุณพำนักอาศัยอยู่ในเขตเศรษฐกิจยุโรป สหราชอาณาจักร หรือสวิตเซอร์แลนด์ คุณมีสิทธิที่จะ:

• เข้าถึงข้อมูลส่วนบุคคลของคุณ
• แก้ไขข้อมูลส่วนบุคคลของคุณ
• ลบข้อมูลส่วนบุคคลของคุณ
• จำกัดการใช้ข้อมูลส่วนบุคคลของคุณชั่วคราว
• คัดค้านการประมวลผลข้อมูลบางประเภท รวมถึงการประมวลผลเพื่อวัตถุประสงค์ทางการตลาดโดยตรงและตามผลประโยชน์ที่ชอบด้วยกฎหมายของเรา
• การโอนย้ายข้อมูล รวมถึงการรับสำเนาข้อมูลส่วนบุคคลของคุณ และ 
• เพิกถอนความยินยอมของคุณ หากการประมวลผลของเราขึ้นอยู่กับความยินยอม (การเพิกถอนความยินยอมของคุณจะไม่ส่งผลกระทบต่อความชอบด้วยกฎหมายของการประมวลผลใด ๆ ที่ทำขึ้นก่อนที่คุณจะเพิกถอนความยินยอม)

เราอาจขอข้อมูลเพิ่มเติม เพื่อช่วยในการตรวจสอบตัวตนของคุณก่อนที่จะดำเนินการตามคำร้องขอใช้สิทธิ เราอาจจำกัดการตอบสนองในบางกรณี รวมถึงเมื่อ:

• คำขอนั้นชัดเจนว่าไม่มีมูลเหตุหรือเกินความจำเป็น 
• คำขอนั้นจะส่งผลกระทบต่อสิทธิและเสรีภาพของผู้อื่น 
• มีเหตุผลที่ชอบด้วยกฎหมายที่สำคัญในการประมวลผลข้อมูล ซึ่งมีน้ำหนักมากกว่าผลประโยชน์ สิทธิ และเสรีภาพของคุณ หรือ
• การประมวลผลนั้นจำเป็นเพื่อจัดตั้ง ใช้ หรือปกป้องข้อเรียกร้องทางกฎหมายของเรา เพื่อปฏิบัติตามสัญญากับคุณ หรือปฏิบัติตามข้อผูกพันทางกฎหมายของเรา

คุณยังมีสิทธิที่จะร้องเรียนต่อหน่วยงานกำกับดูแลการคุ้มครองข้อมูลในท้องถิ่นของคุณ (โปรดดูที่ลิงก์ด้านล่าง) หรือติดต่อเราโดยตรงเพื่อยื่นข้อร้องเรียนใด ๆ (โปรดดูที่ข้อ 12 (คุณสามารถติดต่อเราได้อย่างไร)) เราขอขอบคุณหากคุณให้โอกาสเราในการแก้ไขปัญหาให้คุณก่อน 

• เขตเศรษฐกิจยุโรป: <a id="url" href="https://www.edpb.europa.eu/about-edpb/about-edpb/members" style="EULA.Hyperlink">หน่วยงานคุ้มครองข้อมูลของยุโรป</>
• สหราชอาณาจักร:<EULA.Highlight> </><a id="url" href="https://ico.org.uk/global/contact-us/" style="EULA.Hyperlink">สำนักงานคณะกรรมาธิการข้อมูล</> 
• สวิตเซอร์แลนด์:<a id="url" href="https://www.edoeb.admin.ch/edoeb/en/home/deredoeb/kontakt.html" style="EULA.Hyperlink">คณะกรรมาธิการการคุ้มครองข้อมูลและข้อมูลของรัฐบาลกลาง</>

ฐานทางกฎหมายที่เราใช้ในการประมวลผลข้อมูลส่วนบุคคลของคุณขึ้นอยู่กับบริการของ Epic ที่คุณใช้และวิธีที่คุณมีปฏิสัมพันธ์กับบริการเหล่านั้น ฐานทางกฎหมายเหล่านี้ ได้แก่:

• ความจำเป็นตามสัญญา: เมื่อเราประมวลผลข้อมูลส่วนบุคคลของคุณ เพื่อดำเนินการบริการของ Epic ตามคำขอของคุณภายใต้ข้อกำหนดในการให้บริการของเราหรือข้อตกลงตามสัญญาอื่น ๆ ที่คล้ายคลึงกันกับคุณ 
• ผลประโยชน์ที่ชอบด้วยกฎหมาย: เมื่อเราประมวลผลข้อมูลส่วนบุคคลของคุณเพื่อสนับสนุนวัตถุประสงค์ทางธุรกิจของ Epic โดยสมดุลกับผลกระทบที่อาจเกิดขึ้นต่อสิทธิด้านความเป็นส่วนตัวของคุณ
• ภาระผูกพันทางกฎหมาย: เมื่อเราประมวลผลข้อมูลส่วนบุคคลของคุณเพื่อปฏิบัติตามข้อผูกพันทางกฎหมายของเรา
• ความยินยอม: เมื่อคุณให้ความยินยอมแก่เราในการประมวลผลข้อมูลส่วนบุคคลของคุณ คุณไม่จำเป็นต้องให้ความยินยอม และคุณสามารถเพิกถอนความยินยอมของคุณได้ทุกเมื่อ

สำหรับข้อมูลเพิ่มเติมเกี่ยวกับวิธีการนำฐานกฎหมายเหล่านี้ไปใช้กับวัตถุประสงค์ต่าง ๆ ในการประมวลผลข้อมูล โปรดดูข้อ 4 (เหตุใดเราจึงประมวลผลข้อมูล)

<EULA.Header>12. คุณสามารถติดต่อเราได้อย่างไร</>

<EULA.Highlight>ก. คำขอการสนับสนุน</>

หากคุณมีคำถามหรือข้อกังวลเกี่ยวกับบริการของ Epic (เช่น ปัญหาที่เกี่ยวข้องกับเกม การเข้าถึงบัญชี Epic ของคุณ ข้อบกพร่อง การชำระเงิน เนื้อหา หรือสิทธิการใช้งาน) โปรดติดต่อช่องทางสนับสนุนที่เกี่ยวข้องผ่านลิงก์ที่ให้ไว้ด้านล่าง

<EULA.Highlight>• </><a id="url" href="https://www.epicgames.com/help/c-202300000001636" style="EULA.Hyperlink">Fortnite</>
<EULA.Highlight>• </><a id="url" href="https://support.rocketleague.com/hc" style="EULA.Hyperlink">Rocket League</>
<EULA.Highlight>• </><a id="url" href="https://www.epicgames.com/help/c-Category_FallGuys" style="EULA.Hyperlink">Fall Guys</>
<EULA.Highlight>• </><a id="url" href="https://www.epicgames.com/help/c-202300000001639" style="EULA.Hyperlink">Epic Games Store</>
<EULA.Highlight>• </><a id="url" href="https://dev.epicgames.com/community/fab" style="EULA.Hyperlink">Fab</>
<EULA.Highlight>• </><a id="url" href="https://www.unrealengine.com/support" style="EULA.Hyperlink">Unreal Engine</>

<EULA.Highlight>ข. คำขอด้านความเป็นส่วนตัว </>

หากคุณต้องการเรียนรู้เพิ่มเติมเกี่ยวกับแนวทางปฏิบัติเกี่ยวกับความเป็นส่วนตัวของเราหรือเกี่ยวกับนโยบายฉบับนี้ หรือเพื่อใช้สิทธิของคุณในฐานะเจ้าของข้อมูล โปรดส่งอีเมลไปที่ privacy@support.epicgames.com หรือ dpo@support.epicgames.com นอกจากนี้ คุณยังสามารถติดต่อเราผ่านทางอีเมลหรือจดหมายไปรษณีย์ (ระบุว่า “Attn: Legal Department”) โดยใช้ข้อมูลการติดต่อที่ระบุด้านล่างของหน่วยงานที่รับผิดชอบในการให้บริการ Epic ที่เกี่ยวข้อง

<EULA.Highlight>• Fortnite</>: Epic Games, Inc. (สำหรับผู้พำนักอาศัยในสหรัฐอเมริกา) หรือ Epic Games Entertainment International GmbH (สำหรับผู้พำนักอาศัยนอกสหรัฐอเมริกา)
<EULA.Highlight>• Rocket League</>: Psyonix LLC
<EULA.Highlight>• Fall Guys</>: Epic Games, Inc.
<EULA.Highlight>• Horizon Chase 2</>: Aquiris Game Studio LLC
<EULA.Highlight>• Rock Band</>: Harmonix Music Systems, Inc.
<EULA.Highlight>• Epic Games Store and</> <EULA.Highlight>Fab</>: Epic Games, Inc. (สำหรับผู้พำนักอาศัยในสหรัฐอเมริกา) หรือ Epic Games Commerce GmbH (สำหรับผู้พำนักอาศัยนอกสหรัฐอเมริกา)
<EULA.Highlight>• Unreal Engine และ MetaHuman</>: Epic Games, Inc. (สำหรับผู้พำนักอาศัยในสหรัฐอเมริกา) หรือ Epic Games Commerce GmbH (สำหรับผู้พำนักอาศัยนอกสหรัฐอเมริกา)
<EULA.Highlight>• Unreal Editor For Fortnite</>: Epic Games, Inc. (สำหรับผู้พำนักอาศัยในสหรัฐอเมริกา) หรือ Epic Games Entertainment International GmbH (สำหรับผู้พำนักอาศัยนอกสหรัฐอเมริกา)
<EULA.Highlight>• Postparty</>: Life on Air Inc.
<EULA.Highlight>• เว็บไซต์ของเราและซับโดเมนของเว็บไซต์ที่เชื่อมโยงกับนโยบายนี้</>: Epic Games, Inc. 
<EULA.Highlight>• บริการอื่น ๆ ของ Epic</>: โปรดดูข้อกำหนดและเงื่อนไขที่เกี่ยวข้องสำหรับหน่วยงานที่ให้สิทธิใช้งานในภูมิภาคของคุณ

<EULA.Highlight>ข้อมูลการติดต่อ</>

Aquiris Game Studio LLC

• ที่อยู่: C/O C T Corporation System, 1200 South Pine Island Road, Plantation, Florida 33324, USA
• ตัวแทนในสหภาพยุโรป/สหราชอาณาจักร: Mishcon de Reya (representative@mishcon.com) 
• เจ้าหน้าที่คุ้มครองข้อมูลส่วนบุคคลของบราซิล: Henrique Fabretti of Opice Blum, Bruno Advogados Associados (dpo@support.epicgames.com)

Epic Games Commerce GmbH

• ที่อยู่: Platz 10, 6039 Root D4, Switzerland
• ตัวแทนในสหภาพยุโรป/สหราชอาณาจักร: Mishcon de Reya (representative@mishcon.com) 
• เจ้าหน้าที่คุ้มครองข้อมูลส่วนบุคคลของสหภาพยุโรป/สหราชอาณาจักร: dpo@support.epicgames.com
• เจ้าหน้าที่คุ้มครองข้อมูลส่วนบุคคลของบราซิล: Henrique Fabretti of Opice Blum, Bruno Advogados Associados (dpo@support.epicgames.com)

Epic Games Entertainment International GmbH

• ที่อยู่: Platz 10, 6039 Root D4, Switzerland
• ตัวแทนในสหภาพยุโรป/สหราชอาณาจักร: Mishcon de Reya (representative@mishcon.com) 
• เจ้าหน้าที่คุ้มครองข้อมูลส่วนบุคคลของสหภาพยุโรป/สหราชอาณาจักร: dpo@support.epicgames.com
• เจ้าหน้าที่คุ้มครองข้อมูลส่วนบุคคลของบราซิล: Henrique Fabretti of Opice Blum, Bruno Advogados Associados (dpo@support.epicgames.com)

Epic Games, Inc.

• ที่อยู่: 620 Crossroads Boulevard, Cary, North Carolina 27518, USA 
• ตัวแทนในสหภาพยุโรป/สหราชอาณาจักร: Mishcon de Reya (representative@mishcon.com)
• เจ้าหน้าที่คุ้มครองข้อมูลส่วนบุคคลของสหภาพยุโรป/สหราชอาณาจักร: dpo@support.epicgames.com
• เจ้าหน้าที่คุ้มครองข้อมูลส่วนบุคคลของบราซิล: Henrique Fabretti of Opice Blum, Bruno Advogados Associados (dpo@support.epicgames.com) 

Harmonix Music Systems, Inc.

• ที่อยู่: 40 Broad Street, Floor 7, Boston, Massachusetts 02109, USA
• ข้อมูลติดต่อ: privacy@harmonixmusic.com 
• ตัวแทนในสหภาพยุโรป/สหราชอาณาจักร: Mishcon de Reya (representative@mishcon.com) 

Life on Air Inc.

• ที่อยู่: 620 Crossroads Boulevard, Cary, North Carolina 27518, USA
• ข้อมูลติดต่อ: privacy@support.epicgames.com 
• ตัวแทนในสหภาพยุโรป/สหราชอาณาจักร: Mishcon de Reya (representative@mishcon.com) 
• เจ้าหน้าที่คุ้มครองข้อมูลส่วนบุคคลของบราซิล: Henrique Fabretti of Opice Blum, Bruno Advogados Associados (dpo@support.epicgames.com)

Psyonix LLC

• ที่อยู่: 401 West A. Street, Suite 2400, San Diego, California 92101, USA
• ข้อมูลติดต่อ: privacy@support.epicgames.com
• ตัวแทนในสหภาพยุโรป/สหราชอาณาจักร: Mishcon de Reya (representative@mishcon.com) 
• เจ้าหน้าที่คุ้มครองข้อมูลส่วนบุคคลของบราซิล: Henrique Fabretti of Opice Blum, Bruno Advogados Associados (dpo@support.epicgames.com)