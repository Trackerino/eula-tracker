<p><strong>1. Introduzione.</strong></p><p>Il Programma di Retribuzione della Partecipazione e i servizi e le funzionalità messi a tua disposizione (il “<strong>Programma</strong>”) costituiscono un programma che consente ad alcuni creatori di Contenuti Fortnite (“<strong>Creatori</strong>”) di ricevere premi in denaro reale basati sull’impegno dell’Utente in relazione a tali Contenuti (“<strong>Premio di Retribuzione della Partecipazione</strong>”).</p><p><strong>2. Informazioni sulle presenti Condizioni.</strong><br><br>Le presenti Condizioni di Retribuzione della Partecipazione (le “<strong>Condizioni</strong>”) regolano la partecipazione del Creatore al Programma. Le presenti Condizioni costituiscono un contratto tra il Creatore, che accetta le presenti Condizioni (il “<strong>Creatore</strong>”, “<strong>tu</strong>” o “<strong>tuo</strong>”), ed Epic, come definito nella Sezione 11.6. Inoltrando la Domanda, il Creatore dichiara di aver preso visione delle condizioni del presente contratto e accettare di essere vincolato da tali condizioni e da tutte le politiche di Epic, tra cui l’<a href="https://www.fortnite.com/eula" rel="noopener noreferrer" target="_blank">EULA</a> di Fortnite (di cui le presenti Condizioni sono parte), le <a href="https://www.fortnite.com/news/fortnite-creative-creator-content-rules-and-guidelines" rel="noopener noreferrer" target="_blank">Regole per i Contenuti del Creatore</a>, le <a href="https://www.epicgames.com/site/en-US/content-guidelines" target="_blank">Linee guida sui Contenuti Epic</a>, le <a href="https://www.epicgames.com/site/en-US/community-rules" target="_blank">Regole della Community di Epic</a>, la <a href="https://www.epicgames.com/site/en-US/fan-art-policy" target="_blank">Politica sui Contenuti dei Fan</a>, nonché qualsiasi altra politica o documentazione di volta in volta applicabile pubblicata o aggiornata da Epic, a sua esclusiva discrezione (subordinatamente a notifica al Creatore come disposto nei rispettivi documenti). La parte successiva è molto importante:</p><p><strong>LEGGERE ATTENTAMENTE TALI DISPOSIZIONI. LE DISPOSIZIONI IMPORRANNO AL CREATORE E AD EPIC DI RISOLVERE LE CONTROVERSIE RELATIVE ALLE PRESENTI CONDIZIONI NELLO STESSO MODO PREVISTO PER LE CONTROVERSIE RELATIVE A FORTNITE. CIÒ SIGNIFICA CHE IL CREATORE CONVIENE DI SOTTOPORRE AD ARBITRATO RITUALE INDIVIDUALE LA MAGGIOR PARTE DELLE CONTROVERSIE, RINUNCIANDO AL DIRITTO DI ADIRE IL TRIBUNALE PER AZIONI LEGALI INDIVIDUALI O NELL’AMBITO DI AZIONI DI CLASSE. PER ULTERIORI INFORMAZIONI, VEDERE LA SEZIONE 12 DELL’EULA DI FORTNITE.</strong></p><p><strong>3. Requisiti di idoneità al programma. <br></strong></p><p>Oltre ad accettare le presenti Condizioni e inviare la propria Domanda, il Creatore deve soddisfare i seguenti requisiti per poter partecipare al Programma:</p><p><strong>3.1	Requisiti relativi all’età. </strong>Il Creatore deve essere maggiorenne nel Paese di residenza per poter accettare le presenti Condizioni. Presentando domanda per il Programma, il Creatore dichiara di aver raggiunto la maggiore età per il sistema giuridico di riferimento.</p><p><strong>3.2	Imprese. </strong>Se il Creatore accetta le presenti Condizioni per conto di una società di capitali, una società a responsabilità limitata, una società in accomandita semplice o altra forma giuridica (“<strong>Impresa</strong>”), dichiara di disporre dei necessari poteri per agire per conto di tale Impresa e che detta Impresa accetta le presenti Condizioni. Per chiarezza si precisa che le Imprese non sono Team ai fini della Sezione 3.8.</p><p><strong>3.3	 Requisiti dell’Account Epic.</strong> È necessario disporre di un account Epic Games attivo (“<strong>Account</strong>”) con l’autenticazione a due fattori abilitata che:</p><p>(a) abbia effettuato l’accesso a Fortnite per la prima volta almeno 30 giorni prima della domanda e abbia modificato almeno un’Isola in Fortnite Creative o Unreal Editor for Fortnite (UEFN) o abbia modificato un progetto in Unreal Engine per almeno 7 degli ultimi 30 giorni; OPPURE<br>(b) abbia speso e riscattato 73 USD o più (sulla base dei prezzi in USD) in acquisti in-game Fortnite negli ultimi 90 giorni; i buoni regalo V-Buck non concorrono a soddisfare tale requisito.</p><p><strong>3.4	Dati finanziari. </strong>Il Creatore deve fornire a Epic e al suo Fornitore di servizi di pagamento informazioni esaustive e accurate su imposte e pagamenti entro il termine fissato da Epic. </p><p><strong>3.5	Conformità ad altre condizioni.</strong> Devi attenerti alle presenti Condizioni, all’<a href="https://www.fortnite.com/eula" rel="noopener noreferrer" target="_blank">EULA</a> di Fortnite e alle condizioni e alle politiche aggiuntive a te applicabili in qualità di Creatore (ad esempio, le <a href="https://www.fortnite.com/news/fortnite-creative-creator-content-rules-and-guidelines" rel="noopener noreferrer" target="_blank">Regole per i Contenuti del Creatore</a> di Fortnite) o in qualità di Utente Fortnite. </p><p><strong>3.6	Limitazioni consuetudinarie.</strong> I dipendenti, gli agenti e i rappresentanti di Epic, nonché i rispettivi familiari stretti (ad es. coniuge, genitori, fratelli/sorelle e altri conviventi dei nostri dipendenti) non sono ammessi alla domanda.</p><p><strong>3.7	Programma e disponibilità dei Premi di Retribuzione della Partecipazione. </strong>Il Creatore non è idoneo a partecipare in caso di limitazioni o impedimenti al Programma sanciti dalla legge del proprio luogo di residenza o d’incapacità di Epic a effettuare il pagamento al Creatore per ragioni legali o di altra natura. Epic ricorre a un fornitore di servizi di pagamento terzo per la corresponsione dei pagamenti relativi ai Premi di Retribuzione della Partecipazione ai partecipanti al Programma in <a href="https://docs.hyperwallet.com/content/transfer-methods/v1/paypal" rel="noopener noreferrer" target="_blank">questi Paesi e aree</a>. </p><p><strong>3.8</strong>	<strong>Team. </strong>Se i Creatori accordano, come gruppo o team, di registrare un singolo account per creare Contenuti (un “<strong>Team</strong>”), il singolo proprietario dell’account sarà considerato il responsabile del Team (il “<strong>Team leader</strong>”). Partecipando a un team, il Creatore conferisce al Team leader<strong> </strong>il diritto unico ed esclusivo di agire per conto dell’intero team, incluso il Creatore stesso. I team possono stringere accordi separati con riguardo alle attività relative a pagamenti, Contenuti o poteri del Team leader; tuttavia, Epic non è parte e non sarà vincolata da alcun accordo tra i componenti di un team.</p><p>Se il Creatore decide di partecipare a un team, riconosce quanto segue:</p><ul><li>Qualsiasi riferimento a “te” o al “Creatore” indica il Team leader. </li><li>Epic effettuerà qualsiasi pagamento di cui alle presenti Condizioni esclusivamente al Team leader. I componenti del team accettano che, in caso di controversia relativa a un pagamento, l’unico rimedio a loro disposizione consiste nel richiedere il recupero del pagamento da parte del Team leader e rinunciano a qualsiasi pretesa nei confronti di Epic per i pagamenti effettuati al Team leader. </li><li>Se viene eletto un nuovo Team leader, il team deve contattare l’Assistenza al Giocatore di Epic per notificare la modifica a Epic e seguire le procedure di verifica di Epic. Nel frattempo, il team può pubblicare i nuovi contenuti nell’account Fortnite del nuovo Team leader.</li></ul><p>Epic non offre alcuna opinione o consiglio sulla maniera in cui un team decide di distribuire un Premio di Retribuzione della Partecipazione (come definito dalla Sezione 1) tra i propri componenti. Tuttavia, è responsabilità del Team leader conformarsi a tutte le leggi e tutti i regolamenti applicabili in materia di pagamento o mancato pagamento dei servizi prestati all’interno di un Team, incluse tutte le leggi applicabili in materia di lavoro <em>nelle rispettive regioni in cui si trovano i singoli componenti del Team</em>. </p><p><strong>4. Contenuti e condotta del Creatore. </strong></p><p><strong>4.1	Limitazioni relative ai Contenuti.</strong></p><p>Non tutti i Contenuti sono idonei alla monetizzazione tramite il Programma. I Contenuti sono idonei al pagamento solo se soddisfano le seguenti condizioni: sono conformi alle presenti Condizioni (comprese tutte le <a href="https://www.fortnite.com/news/fortnite-creative-creator-content-rules-and-guidelines" rel="noopener noreferrer" target="_blank">Regole per i Contenuti del Creatore</a> applicabili), vengono pubblicati su Fortnite da un Account posseduto e gestito dal Creatore e per il quale Epic mette a disposizione la monetizzazione. </p><p>A titolo di esempio e senza, perciò, estromettere ulteriori limitazioni dei Contenuti specificate nelle presenti Condizioni, al Creatore non è consentito quanto segue:</p><ul><li><strong>Partecipazione fittizia.</strong> Il Creatore non agirà in modo da causare o incoraggiare la contraffazione della genuina partecipazione dell’Utente, utilizzando sistemi automatici o fornendo a terzi degli incentivi per aumentare il traffico artificiale, tra le altre cose, o manipolando altrimenti le metriche in qualsiasi modo.</li><li><strong>Sostituzione di persona.</strong> Il Creatore non può spacciarsi per o dichiarare di essere un’altra persona, un altro Creatore o marchio o altrimenti causare confusione sulla fonte dei Contenuti o sulla fonte di prodotti o servizi inclusi nei Contenuti. </li><li><strong>Inganno, Frode, Spam.</strong> Al Creatore non è consentito fare spam, perpetrare truffe o ricorrere ad altre pratiche ingannevoli per fuorviare gli Utenti o trarre indebito vantaggio da altri Utenti. </li><li><strong>Segnalazione di abuso.</strong> Il Creatore non deve fare un uso improprio delle procedure di segnalazione, reclamo, controversia o contestazione facendo, tra le altre cose, osservazioni infondate, vessatorie o irrilevanti.</li><li><strong>Contenuti illeciti. </strong>Il Creatore non deve: (a) pubblicare Contenuti che violino diritti d’autore o marchi commerciali, inclusi Contenuti comprensivi di proprietà intellettuale di terzi (quale il materiale protetto da copyright) o Contenuti di altri Creatori; o (b) incorporare o presentare proprietà intellettuale di terzi, compresa la proprietà intellettuale di terzi figurante in Fortnite (ad es., i Contenuti di altri Creatori), in materiali di marketing o promozionali riguardanti i Contenuti del Creatore, a meno che il Creatore non disponga dell’autorizzazione di tale parte o non sia altrimenti legittimato a farlo. Il Creatore, e soltanto il Creatore, è giuridicamente responsabile dei Contenuti inoltrati. </li></ul><p>Diamo seguito alle notifiche di presunta violazione del copyright secondo la procedura descritta <a href="https://create.fortnite.com/news/intellectual-property-ip-and-dmca-guidelines-for-fortnite-island-creators" rel="noopener noreferrer" target="_blank">qui</a>. In circostanze appropriate, le politiche di Epic prevedono la risoluzione dell’accesso all’Account dei responsabili di reiterate violazioni.</p><p><strong>4.2	Rimozione dei Contenuti</strong></p><p><strong>Rimozione dei Contenuti da parte di Epic.</strong>Se i Contenuti del Creatore violano le presenti Condizioni, Epic può rimuovere, sospendere la disponibilità di o rifiutarsi di pubblicare uno o tutti i Contenuti del Creatore. Epic può anche rimuovere i Contenuti del Creatore in caso di modifiche di leggi, regolamenti o politiche applicabili che darebbero altrimenti luogo alla responsabilità di Epic, compromettendo, tra le altre cose, l’integrità o il funzionamento di Fortnite. </p><p><strong>Rimozione dei Contenuti da parte del Creatore.</strong>Il Creatore può rimuovere i propri Contenuti in qualsiasi momento.<strong> </strong>Se il Creatore cessa di disporre dei diritti previsti dalle presenti Condizioni deve rimuovere i Contenuti dal Servizio.</p><p><strong>Effetto della rimozione.</strong> I Contenuti rimossi non sono idonei al Premio di Retribuzione della Partecipazione a decorrere dalla rimozione.</p><p>Nota bene: L’eliminazione o rimozione di Contenuti contrari alle presenti Condizioni precedentemente pubblicati non equivale a regolarizzare la violazione delle presenti Condizioni. La pubblicazione, in qualsiasi momento, di Contenuti vietati può essere alla base di una decisione negativa sull’Account Epic Games del Creatore.</p><p><strong>4.3	Violazioni delle Condizioni. </strong></p><p><strong>Trattenuta dei pagamenti.</strong>Epic può trattenere o adeguare il Premio di Retribuzione della Partecipazione associato alla violazione delle presenti Condizioni da parte del Creatore anche in caso di violazione della Sezione 4.1. Se, dopo l’emissione di un Premio di Retribuzione della Partecipazione, rileviamo una violazione delle presenti Condizioni precedente alla vincita del Premio di Retribuzione della Partecipazione, Epic si riserva il diritto di recuperare tale Premio di Retribuzione della Partecipazione deducendo i rispettivi importi dai futuri Premi di Retribuzione della Partecipazione eventualmente ricevuti dal Creatore. In determinate circostanze, Epic può anche sospendere temporaneamente i Premi di Retribuzione della Partecipazione per uno o tutti i Contenuti del Creatore. </p><p><strong>Sospensione o cessazione della partecipazione al Programma.</strong> La violazione delle presenti Condizioni può comportare la sospensione temporanea o la rimozione permanente dal Programma. In caso di sospensione o cessazione della propria partecipazione al Programma, il Creatore non può utilizzare un altro Account per aggirare tali restrizioni. </p><p><strong>Sospensione o chiusura dell’Account.</strong> Epic può chiudere l’Account del Creatore in conformità delle presenti Condizioni, delle Politiche di Epic o di qualsiasi altro accordo stipulato dal Creatore ed Epic. </p><p><strong>4.5	Notifiche.</strong> Epic compirà ogni ragionevole sforzo commerciale per notificare il Creatore in relazione a qualsiasi azione negativa intrapresa in conformità della presente Sezione e su come impugnare tale azione, eccetto laddove dovesse ritenere, a buon diritto, che la notifica: (a) violerebbe le leggi, le istruzioni delle autorità giudiziarie e di pubblica sicurezza o comporterebbe altre conseguenze legali per Epic o le sue Collegate; (b) comprometterebbe un’indagine in corso o l’integrità o il funzionamento di Fortnite; o (c) comporterebbe altro tipo di responsabilità o danni per/a Utenti, terzi, Epic o le sue Collegate.</p><p><strong>5. Calcoli dei pagamenti.</strong></p><p><strong>5.1	Premio di Retribuzione della Partecipazione.</strong> Epic determina le prestazioni dei Contenuti del Creatore in Fortnite in base all’opinione degli Utenti coinvolgenti su tali Contenuti. Tali valutazioni fungono da base per un Premio di Retribuzione della Partecipazione che distribuisce una parte degli importi spesi nell’acquisto di cosmetici e analoghi prodotti di consumo utilizzabili ovunque in Fortnite (il “<strong>Fondo di Retribuzione della Partecipazione</strong>”) ai creatori in base all’impegno. Il Premio di Retribuzione della Partecipazione riflette l’impegno riconoscibile ai Contenuti del Creatore nell’ambito del coinvolgimento dell’Utente in tutti i contenuti Fortnite, come determinato esclusivamente da Epic. I primi 18 mesi del programma relativo al Premio di Retribuzione della Partecipazione comprenderanno un programma di accesso preparatorio durante il quale Epic aggiornerà frequentemente la formula utilizzata per calcolare i Premi di Retribuzione della Partecipazione. Ulteriori informazioni su come vengono calcolati i Fondi di Retribuzione della Partecipazione e il Premio di Retribuzione della Partecipazione sono disponibili <a href="https://create.fortnite.com/news/introducing-the-creator-economy-2-0" rel="noopener noreferrer" target="_blank">qui</a> e seguendo le notizie del creatore <a href="https://create.fortnite.com/news/" rel="noopener noreferrer" target="_blank">qui</a>. </p><p><strong>5.2	Nessun diritto di revisione. </strong>Né le presenti Condizioni, né qualsiasi altro accordo o principio giuridico conferiscono al Creatore o a terzi il diritto di ispezionare o esaminare dati, documenti, registrazioni, software o sistemi di Epic relativi o in qualsiasi modo connessi al Programma. Epic non ha alcun obbligo di comunicare, al Creatore o a terzi, bilanci, stati patrimoniali, formule o altri documenti aziendali comprensivi, in particolare, di informazioni finanziarie relative al Premio di Retribuzione della Partecipazione.</p><p><strong>6. Dati di pagamento.</strong></p><p>Epic distribuirà i Premi di Retribuzione della Partecipazione mensilmente. Ecco cosa aspettarsi riguardo al processo di pagamento di Epic:</p><p><strong>6.1	Premio di Retribuzione della Partecipazione.</strong>Il Creatore deve predisporre adeguatamente un conto per il pagamento e completare tutti gli appositi processi di registrazione richiesti dal fornitore di servizi terzo incaricato da Epic dell’elaborazione e distribuzione dei Premi di Retribuzione della Partecipazione (“<strong>Fornitore di servizi di pagamento</strong>”) prima di poter ricevere i pagamenti. Il Creatore disporrà di 60 giorni, contati a decorrere dall’accettazione nel programma, per completare il processo di registrazione. Se il Creatore non avrà completato il processo di registrazione entro tale periodo non potrà ricevere i Premi in denaro; gli eventuali acquisti o riscatti assegnati verranno azzerati e risolveremo le presenti Condizioni.</p><p><strong>6.2	Rappresentanti. </strong>Coloro che agiscono in veste di agenti o rappresentanti del Creatore certificano di essere autorizzati a trasmettere gli specifici dati di pagamento fornitici e, ove applicabile, a ricevere Premi di Retribuzione della Partecipazione da parte nostra. Epic non è responsabile di, e non dirimerà, alcuna controversia tra il Creatore e altri agenti o soggetti avente per oggetto (a) dati di pagamento forniti dal Creatore o (b) la vincita o la ripartizione della vincita tra il Creatore e terzi.</p><p><strong>6.3</strong>	<strong>Importo corrisposto mensilmente tramite il Fornitore di servizi di pagamento.</strong> Se il Creatore raggiunge il valore di Pagamento Minimo, distribuiremo il corrispondente Premio di Retribuzione della Partecipazione circa 30 giorni dopo la fine del mese di conseguimento di tale importo. La consegna del Premio di Retribuzione della Partecipazione avviene il mese successivo poiché esaminiamo la partecipazione per l’intero mese. Ad esempio, il Premio di Retribuzione della Partecipazione di novembre rifletterà la partecipazione di ottobre. È possibile visualizzare le informazioni relative al Premio di Retribuzione della Partecipazione nella Dashboard Creatore del Portale Creatore.</p><p><strong>6.4	Pagamento minimo.</strong> In generale, emettiamo il pagamento solo per importi superiori a 100&nbsp;USD. Se le retribuzioni della partecipazione associata al proprio Account non sono uguali o superiori a 100&nbsp;USD (il “<strong>Pagamento minimo</strong>”), riporteremo mensilmente l’importo raggiunto e lo corrisponderemo al Creatore quando avrà superato la soglia di Pagamento minimo. La soglia di Pagamento minimo viene rivalutata ogni 12 mesi a decorrere dalla data di accettazione nel Programma. Se non si raggiunge la soglia di Pagamento minimo entro un periodo di 12 mesi consecutivi, la retribuzione della partecipazione verrà azzerata e sarà necessario ricominciare daccapo. Se il Creatore decide di prendere parte ad altri programmi di monetizzazione di Epic, Epic potrebbe, a sua discrezione, combinare i premi idonei dovuti al Creatore in relazione ad altri programmi per soddisfare il requisito del Pagamento minimo. </p><p><strong>7. Imposte.</strong></p><p><strong>7.1	Moduli. </strong>Il Creatore dovrà fornirci un modulo W-9 compilato (se ha sede negli Stati Uniti) o un modulo W-8BEN (se non ha sede negli Stati Uniti), i dati del conto corrente e altre informazioni per l’inquadramento fiscale del Creatore che ci consentano di procedere al pagamento. </p><p><strong>7.2	Obblighi dichiarativi e ritenuta.</strong> Il Creatore è responsabile del pagamento di tutte le altre imposte, tra cui imposte sul reddito, tributi, IVA e oneri simili dovuti sui pagamenti corrisposti al Creatore ai sensi delle presenti Condizioni. In alcune giurisdizioni, la legislazione fiscale potrebbe richiedere la raccolta e/o comunicazione di dati fiscali riguardanti il Creatore, la trattenuta delle imposte dai premi o entrambe le cose. Se il Creatore non ci fornisce la documentazione da noi individuata come sufficiente ad adempiere l’obbligo di trattenuta delle imposte dai pagamenti dovuti al Creatore, possiamo trattenere tali pagamenti negli importi massimi previsti dalla legge fino alla trasmissione di documentazione sufficiente da parte del Creatore.</p><p>Se siamo tenuti a trattenere le imposte sui pagamenti effettuati al Creatore, dedurremo tali imposte dall’importo dovuto e le corrisponderemo alle pertinenti autorità fiscali. Forniremo al Creatore le ricevute relative a ciascuna trattenuta, oltre agli altri documenti ragionevolmente richiesti dal Creatore per poter beneficiare di crediti per imposte assolte all’estero o rimborsi.</p><p><strong>8. Commissioni.</strong></p><p><strong>8.1	Commissioni sulle operazioni di pagamento.</strong> Si prega di notare che le commissioni sulle operazioni sono addebitate dal nostro Fornitore di servizi di pagamento per ogni versamento di Premi di Retribuzione della Partecipazione (e saranno detratte dagli importi altrimenti dovuti al Creatore). Epic non imputa commissioni aggiuntive. </p><p><strong>8.2	Costi di terzi. </strong>Il Creatore è l’<em>unico</em> responsabile di eventuali costi o commissioni di terzi associati alla pubblicazione dei Contenuti del Creatore da parte di Epic. Gli unici obblighi di Epic ai sensi delle presenti Condizioni sono nei confronti del Creatore e del singolo Utente che accetta le presenti condizioni, e solo ad avvenuta approvazione da parte di Epic della Domanda del Creatore. Epic non è, e non sarà, responsabile per eventuali provvigioni, imposte, commissioni o altre somme dovute ad altri, ivi compresi coloro che potrebbero aver aiutato il Creatore a creare i propri Contenuti.</p><p><strong>8.3	Contratti con terzi.</strong> Il Creatore riconosce che Epic non è tenuta ai sensi di alcun contratto sindacale, di categoria, scrittura artistica, contratto con case discografiche, case editrici, licenzianti terzi o enti per i diritti di esecuzione (“<strong>Contratti con terzi</strong>”) a utilizzare i Contenuti del Creatore come consentito dalle presenti Condizioni e dalle politiche di Epic. Se il Creatore realizza contenuti soggetti a tali pagamenti od obbligazioni è l’unico responsabile di tali pagamenti. In caso di pretese avanzate nei confronti di Epic in relazione a tali pagamenti, quest’ultima si riserva il diritto di: a) detrarre tali somme dai pagamenti dovuti al Creatore; b) rimuovere i Contenuti del Creatore; c) risolvere o sospendere le presenti Condizioni fino al debito assolvimento dei pagamenti dovuti dal Creatore alle parti pertinenti; d) perseguire qualsiasi altro rimedio a disposizione di Epic secondo legge o equità; o e) qualsiasi combinazione di quanto sopra.</p><p><strong>9. Risoluzione e modifica del Programma.</strong></p><p><strong>9.1	Diritto di modifica di Epic. </strong>Epic può modificare le presenti Condizioni, ad esempio,<strong> </strong>modificare, aggiungere, rimuovere o variare i Requisiti di idoneità, oltre a modificare le modalità di calcolo dei Premi di Retribuzione della Partecipazione, in qualsiasi momento e per qualsiasi ragione. </p><p>In caso di modifiche sostanziali alle Condizioni, forniremo un ragionevole preavviso al Creatore e la possibilità di prendere visione delle modifiche, eccetto in situazioni d’emergenza, quali motivi legali, regolatori o di sicurezza o la prevenzione di danni a Utenti, terzi, Epic o le sue Collegate. Se il Creatore non accetta le nuove condizioni dovrà porre fine all’utilizzo del Portale Creatore e rimuovere i Contenuti pubblicati. </p><p><strong>9.2	Diritto di Epic alla risoluzione. </strong>L’esistenza del Programma non crea, ad oggi, in alcun modo, obblighi per Epic di proseguire il programma in futuro, né garantisce la ricezione di un eventuale Premio di Retribuzione della Partecipazione in futuro. Epic può risolvere le presenti Condizioni in qualsiasi momento, fornendo al Creatore un preavviso di almeno 15 giorni. </p><p><strong>9.3	Diritto del Creatore alla risoluzione.</strong> Il Creatore può risolvere le presenti condizioni in qualsiasi momento, fornendo a Epic un preavviso di almeno 15 giorni.</p><p><strong>9.4	Effetto della sospensione o della risoluzione.</strong> Una volta risolte le presenti Condizioni da parte del Creatore o di Epic, il Creatore avrà diritto ai Premi di Retribuzione della Partecipazione maturati prima della risoluzione solo nel caso in cui tali Premi di Retribuzione della Partecipazione soddisfino il requisito della soglia di Pagamento minimo.</p><p><strong>10.</strong> <strong>Altre questioni.</strong></p><p><strong>10.1	Divulgazioni.</strong> Gli Utenti e i Contenuti devono conformarsi a tutti i requisiti di divulgazione legali e regolamentari, ivi compreso per quanto riguarda le comunicazioni di endorsement, se del caso.</p><p><strong>10.2	Rapporto del Creatore con Epic. </strong>Le presenti Condizioni costituiscono un contratto non esclusivo tra Epic, in qualità di piattaforma di self-publishing per i Contenuti del Creatore, e il Creatore, in qualità di Creatore autonomo. I Premio di Retribuzione della Partecipazione non costituiscono uno stipendio. L’invio spontaneo di Contenuti ai fini dell’inclusione in Fortnite non crea un rapporto di lavoro subordinato o tra contraenti indipendenti tra il Creatore ed Epic. Epic non assume il Creatore, né gli conferisce alcun incarico di prestazione di servizi. In qualità di partecipante al Programma, il Creatore imposta il proprio piano e crea Contenuti solo se, come e quando lo desidera e senza la supervisione, il controllo o la direzione di Epic. Il Creatore deve farsi carico delle attrezzature e dei materiali di consumo utilizzati per la creazione. Il Creatore si impegna a svolgere tali attività a proprio rischio e pericolo e non avrà diritto all’indennizzo di infortuni, alla copertura assicurativa o ad altri eventuali benefici forniti da Epic ai propri dipendenti.</p><p><strong>10.3	Cessione.</strong> Il Creatore non può cedere o trasferire per nessun motivo i propri diritti e obblighi ai sensi delle presenti Condizioni ad altre persone e, salvo diversa indicazione, qualsiasi tentativo del Creatore in tal senso sarà considerato nullo, potendo comportare, inoltre, la risoluzione delle presenti Condizioni e la chiusura dell’Account del Creatore. </p><p><strong>10.4	LIMITAZIONE DI RESPONSABILITÀ. </strong>Le disposizioni del presente paragrafo si applicano nella misura massima consentita dalla legge applicabile: EPIC NON AVRÀ ALCUNA RESPONSABILITÀ PER I CONTENUTI REALIZZATI DAL CREATORE, NÉ PER EVENTUALI PERDITE O DANNI ASSOCIATI A TALI CONTENUTI. I CONTENUTI GENERATI DALL’UTENTE SONO DI SOLA RESPONSABILITÀ DELL’UTENTE CHE LI METTE A DISPOSIZIONE. FATTA SALVA QUALSIASI ALTRA DISPOSIZIONE DI CUI AL PRESENTE DOCUMENTO, IN NESSUN CASO EPIC O LE/I SUE/SUOI CONTROLLATE, COLLEGATE, AGENTI, DIPENDENTI O RAPPRESENTANTI, DIRETTI O INDIRETTI, SARANNO RESPONSABILI NEI CONFRONTI DI ALCUNA PERSONA FISICA O GIURIDICA, INDIPENDENTEMENTE DAL FONDAMENTO DELL’AZIONE, SE PER RESPONSABILITÀ CONTRATTUALE, ATTO ILLECITO O ALTRA FATTISPECIE DI RESPONSABILITÀ, PERDITE DI UTILI, INTERRUZIONE DELL’ATTIVITÀ O DANNI ACCIDENTALI, SPECIALI, CONSEQUENZIALI, ESEMPLARI O PUNITIVI CONSEGUENTI O INERENTI ALLE PRESENTI CONDIZIONI, ANCHE LADDOVE EPIC FOSSE STATA INFORMATA DELLA POSSIBILITÀ DI TALI DANNI O RESPONSABILITÀ. </p><p><strong>10.5	Indennizzo.</strong> Il Creatore accetta di manlevare, difendere e tenere indenni Epic, le sue Collegate e ognuno dei rispettivi amministratori, funzionari, dipendenti, agenti, aventi causa e cessionari (congiuntamente, le “<strong>Parti Epic</strong>”) da pretese di terzi, perdite, responsabilità, lesioni, danni patrimoniali, costi o danni derivanti da pretese o azioni effettive o minacciate per (a) violazione, presunta o effettiva, delle presenti Condizioni da parte del Creatore o (b) colpa grave o condotta dolosa del Creatore. Inoltre, l’Utente conviene di difendere, manlevare e tenere indenni le Parti Epic da pretese di terzi, danni, responsabilità, costi e spese (comprese, tra le altre cose, le ragionevoli spese legali esterne) derivanti dai Contenuti, incluse le pretese in materia di proprietà intellettuale. La presente disposizione sopravvivrà alla scadenza o alla risoluzione delle Condizioni.</p><p><strong>10.6	Copertura assicurativa.</strong> Il Creatore riconosce che Epic non fornisce, né mantiene, polizze assicurative di alcun tipo a favore del Creatore o dei suoi eredi, esecutori e amministratori in relazione agli obblighi di cui alle presenti Condizioni. Il Creatore è l’unico responsabile dell’acquisizione e del pagamento di polizze vita, infortuni, auto, professionale, sulla proprietà o di altro tipo con riguardo alla realizzazione dei Contenuti da parte del Creatore o a qualsiasi obbligazione derivatagli dalle presenti Condizioni. </p><p><strong>10.7	Legislazione applicabile/Foro competente.</strong> Le presenti Condizioni e ogni eventuale controversia derivante dalle stesse saranno regolati dalle leggi della Carolina del Nord applicabili ai contratti quivi stipulati ed interamente eseguiti. Qualsiasi azione per far valere le presenti Condizioni non ricadente sotto una clausola compromissoria applicabile sarà intentata esclusivamente nei tribunali statali della Contea di Wake, Carolina del Nord o, in presenza di competenza federale, presso il Tribunale Distrettuale degli Stati Uniti per il Distretto orientale della Carolina del Nord (United States District Court for the Eastern District of North Carolina), sottoponendosi Epic e il Creatore alla competenza irrevocabile di tali tribunali e accettando di rinunciare a qualsiasi obiezione circa l’adeguatezza di tali tribunali.</p><p><strong>10.8	Clausola salvatoria.</strong> Laddove una disposizione delle presenti Condizioni fosse giudicata o diventi inefficace, illegale o inapplicabile ai sensi di leggi o regolamenti applicabili di qualsiasi giurisdizione, tale disposizione sarà ritenuta modificata in modo da conformarsi a tali leggi o regolamenti senza sostanzialmente adulterare le intenzioni delle parti e applicata di conseguenza, oppure, sarà stralciata, mentre il resto delle Condizioni rimarrà in piena vigenza ed efficacia.</p><p><strong>10.9	Rimedi. </strong>In caso di violazione di una disposizione delle presenti Condizioni da parte di Epic, il danno, se presente, arrecato in tal modo al Creatore non sarà irreparabile o sufficiente a dare diritto al Creatore di richiedere ingiunzioni o altri provvedimenti di inibitoria in relazione a prodotti e servizi di Epic. I diritti e i rimedi a disposizione del Creatore in tali casi saranno strettamente limitati al diritto, se presente, di recuperare i danni pecuniari mediante azione legale e risolvere le presenti Condizioni in conformità della Sezione 9 delle stesse. Il Creatore non avrà diritto, a motivo di tale violazione, di richiedere ingiunzioni o altri provvedimenti di inibitoria in relazione a prodotti e servizi di Epic. Tutti i rimedi, i diritti, gli impegni, gli obblighi e gli accordi contenuti nelle presenti Condizioni saranno proponibili cumulativamente e nessuno di essi né limiterà un altro.</p><p><strong>11. Termini definiti.</strong></p><p>In aggiunta ai termini con iniziale maiuscola definiti sopra, i seguenti termini, come utilizzati nelle presenti Condizioni, hanno i significati specificati sotto:</p><p><strong>11.1	</strong>Per “<strong>Collegata</strong>” si intende, in relazione a Epic, qualsiasi ente che, direttamente o indirettamente, controlli, sia controllato da o condivida il medesimo controllo con, tale Parte, compresi (a titolo esemplificativo ma non esaustivo) i rispettivi sub-licenziatari e le rispettive controllate.</p><p><strong>11.2	</strong>Per “<strong>Domanda</strong>” si intendono i documenti e i materiali compilati che il Creatore deve fornire a Epic per chiedere di partecipare al Programma. </p><p><strong>11.3	</strong>Per “<strong>Contenuti</strong>” si intendono (1) le risorse, le Isole e altri materiali realizzati dal Creatore con l’ausilio degli strumenti Unreal Editor for Fortnite, (2) le Isole realizzate dal Creatore con l’ausilio degli strumenti Fortnite Creative, (3) tutti gli altri materiali realizzati o forniti dal Creatore con l’ausilio di altri Strumenti del Creatore (come il Portale Creatore), nella misura in cui tali materiali siano conformi alle politiche di Epic.</p><p><strong>11.4</strong>	Per “<strong>Strumenti del Creatore</strong>” si intendono gli strumenti di sviluppo (incluso Unreal Editor for Fortnite e Fortnite Creative), i sistemi e i servizi (incluso il Portale Creatore e le applicazioni web del Programma Creatore) messi a disposizione da Epic che consentono ai Creatori di sviluppare, modificare e distribuire Contenuti eventualmente pubblicati su Fortnite. </p><p><strong>11.5	</strong>Per “<strong>Diritti Digitali</strong>” si intendono i diritti limitati su un Contenuto (elencati nella Sezione 1) che il Creatore concede, tramite Epic, agli Utenti che accedono ai suoi Contenuti. </p><p><strong>11.6	</strong>“<strong>Epic</strong>”, “<strong>noi</strong>”, “<strong>nostro</strong>” o “<strong>ci</strong>” indica:</p><ol><li>Se il Creatore ha residenza principale (o sede principale, se è un’Impresa) negli Stati Uniti, Epic Games, Inc.; o,</li><li>se la residenza principale o la sede principale del Creatore non si trova negli Stati Uniti, (i) Epic Games Entertainment International Gmbh, una società a responsabilità limitata costituita ai sensi delle leggi svizzere, se il Creatore realizza Contenuti concessi in licenza da tale ente o (ii) Epic Games Commerce Gmbh, una società a responsabilità limitata costituita ai sensi delle leggi svizzere, se il Creatore realizza altri Contenuti.</li></ol><p><strong>11.7</strong>	Per “<strong>Fortnite</strong>” si intende tutto il contenuto (comprese le Isole) messo a disposizione da Epic, dai suoi partner, dalle sue Collegate o dai suoi Utenti e fornito tramite l’ecosistema di gioco e/o il client di gioco noto come “Fortnite”,<strong> </strong>indipendentemente dal punto di accesso, inclusi tutti gli aggiornamenti, le espansioni e i miglioramenti, nonché tutte le funzioni sociali, le estensioni, gli account pubblici, le app abbinate e altri canali ufficiali associati al marchio “Fortnite” o alle Isole in co-branding “Fortnite”. </p><p><strong>11.8	</strong>Per “<strong>Isole</strong>” si intendono i contenuti che rappresentano esperienze di consumo discrete, creati utilizzando gli Strumenti del Creatore, che possono essere pubblicati su Fortnite. Per chiarezza si precisa che tali Isole possono includere, a titolo esemplificativo ma non esaustivo, i contenuti realizzati da Epic, dalle sue Collegate, dai suoi partner o dai suoi Creatori. </p><p><strong>11.9</strong>	Per “<strong>Utente</strong>” si intende una persona fisica, una società o altro ente munito di personalità giuridica che interagisce legittimamente con Fortnite ai sensi delle politiche di Epic.</p>