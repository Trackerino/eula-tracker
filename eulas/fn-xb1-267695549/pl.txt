<EULA.Highlight>Ostatnia aktualizacja 17 grudnia 2024 r.</>

Prosimy o dokładne zapoznanie się z niniejszą Umową. To dokument prawny, z którego dowiesz się, jakie masz prawa i obowiązki w związku z korzystaniem z Oprogramowaniem firmy Epic, w tym z Usługami wykorzystywanymi bądź zakupami dokonanymi za pomocą tego Oprogramowania.  Pobierając lub użytkując Oprogramowanie, bądź wyrażając w inny sposób zgodę na tę Umowę, Użytkownik zgadza się przestrzegać postanowień niniejszej Umowy.  Jeżeli Użytkownik nie wyraża albo nie może wyrazić zgody na postanowienia niniejszej Umowy, nie może pobierać tego Oprogramowania ani korzystać z niego.

Pragniemy przede wszystkim podkreślić niektóre ważne postanowienia, polityki i procedury przewidziane w niniejszej Umowie. Akceptując niniejszą Umowę:

1. Użytkownik zgadza się przestrzegać również innych regulaminów i zasad Epic, które wchodzą w skład niniejszej Umowy. Prosimy dokładnie przeczytać:

naszą <a id="url" href="https://www.epicgames.com/site/privacypolicy" style="EULA.Hyperlink">Politykę prywatności</>, w której wyjaśniono, jakie informacje gromadzimy na temat użytkownika i w jaki sposób je chronimy;

naszą <a id="url" href="https://www.epicgames.com/site/fan-art-policy" style="EULA.Hyperlink">Politykę dotyczącą treści tworzonych przez fanów</>, w której wyjaśniono, co użytkownikowi wolno w odniesieniu do praw własności intelektualnej Epic dotyczących treści tworzonych przez Użytkownika;

nasz <a id="url" href="https://www.epicgames.com/site/tos" style="EULA.Hyperlink">Regulamin świadczenia usług</>, w którym wyjaśniono zasady obowiązujące na naszych stronach internetowych.

2. Użytkownik udziela firmie Epic licencji na wykorzystywanie wszelkich treści stworzonych przez ciebie przy użyciu Usługi. Więcej informacji można znaleźć poniżej, w sekcji na temat treści użytkowników.

3. Użytkownik i Epic zobowiązują się rozwiązywać występujące pomiędzy nimi spory w drodze arbitrażu indywidualnego (a nie przed sądem). Uważamy, że alternatywny proces rozwiązywania sporów w drodze arbitrażu pozwoli sprawiedliwie rozwiązywać wszelkie spory w sposób szybszy i wydajniejszy niż formalne postępowanie sądowe. Proces ten został szczegółowo opisany w ustępie 12. Poniższa treść została umieszczona na początku dokumentu (i napisana wielkimi literami) ze względu na swą istotę:

<EULA.Highlight>NINIEJSZA UMOWA ZAWIERA POSTANOWIENIE DOTYCZĄCE WIĄŻĄCEGO ARBITRAŻU INDYWIDUALNEGO I ZRZECZENIA SIĘ PRAWA DO WNIESIENIA POZWU ZBIOROWEGO. JEŚLI WYRAZISZ ZGODĘ NA TĘ UMOWĘ, ZGADZASZ SIĘ NA ROZWIĄZYWANIE EWENTUALNYCH SPORÓW Z FIRMĄ EPIC DROGĄ WIĄŻĄCEGO INDYWIDUALNEGO ARBITRAŻU I ZRZEKASZ SIĘ PRAWA DOCHODZENIA SWOICH PRAW PRZED SĄDEM, INDYWIDUALNIE BĄDŹ POPRZEZ POZEW ZBIOROWY, A FIRMA EPIC ZGADZA SIĘ NA OPŁACENIE TWOICH KOSZTÓW ARBITRAŻU W WYSOKOŚCI DO 10 000 $ W KWESTII WSZELKICH SPORÓW POWSTAŁE W DOBREJ WIERZE (PATRZ USTĘP 12). UŻYTKOWNIKOWI PRZYSŁUGUJE OGRANICZONE CZASOWO PRAWO DO WYCOFANIA SIĘ Z POWYŻSZEGO ZRZECZENIA SIĘ PRAW.</>

ABY ZAWRZEĆ NINIEJSZĄ UMOWĘ LICENCYJNĄ, UŻYTKOWNIK MUSI BYĆ OSOBĄ PEŁNOLETNIĄ W MYŚL PRAWA OBOWIĄZUJĄCEGO W JEGO KRAJU ZAMIESZKANIA. UŻYTKOWNIK PONOSI ODPOWIEDZIALNOŚĆ PRAWNĄ I FINANSOWĄ ZA WSZYSTKIE DZIAŁANIA ZWIĄZANE Z KORZYSTANIEM Z NASZEGO OPROGRAMOWANIA ALBO UZYSKIWANIEM DO NIEGO DOSTĘPU, W TYM ZA DZIAŁANIA WSZYSTKICH OSÓB, KTÓRYM UMOŻLIWIA DOSTĘP DO SWOJEGO KONTA. UŻYTKOWNIK POTWIERDZA, ŻE JEST PEŁNOLETNI ORAZ ŻE ROZUMIE I PRZYJMUJE POSTANOWIENIA NINIEJSZEJ UMOWY (W TYM POSTANOWIENIA DOTYCZĄCE ROZWIĄZYWANIA SPORÓW). JEŻELI UŻYTKOWNIK JEST NIEPEŁNOLETNI, JEGO RODZIC ALBO OPIEKUN PRAWNY MUSI PRZYJĄĆ POSTANOWIENIA NINIEJSZEJ UMOWY.

Niektóre słowa czy frazy w niniejszej Umowie posiadają określone i zdefiniowane znaczenie. Zostały one zdefiniowane poniżej, w części 16.

 Jeśli głównym miejsce zamieszkania Użytkownika są Stany Zjednoczone Ameryki Północnej, Użytkownik zawiera umowę ze spółką Epic Games, Inc. Jeśli głównym miejsce zamieszkania Użytkownika nie są Stany Zjednoczone Ameryki Północnej, Użytkownik zawiera umowę ze spółką Epic Games Entertainment International GmbH. 

<EULA.Header>1. Udzielenie licencji</>

Spółka Epic udziela Użytkownikowi prawa i osobistej, niewyłącznej, nieprzenoszalnej licencji bez prawa do udzielania dalszych licencji na instalowanie i korzystanie z Oprogramowania na kompatybilnych urządzeniach należących do Użytkownika albo kontrolowanych przez niego, na potrzeby osobistych celów rozrywkowych („<EULA.Highlight>Licencja</>”). Prawa udzielone przez spółkę Epic Użytkownikowi na mocy Licencji podlegają postanowieniom niniejszej Umowy oraz Użytkownik może korzystać z licencji wyłącznie jeśli przestrzega wszystkich obowiązujących postanowień.

Licencja wchodzi w życie z dniem przyjęcia niniejszej Umowy przez Użytkownika. Na mocy niniejszej Licencji na Oprogramowanie udziela się Użytkownikowi licencji – Oprogramowanie nie jest przedmiotem sprzedaży. Na mocy Licencji nie są przenoszone na Użytkownika żadne prawa ani tytuły własności dotyczące Oprogramowania.

<EULA.Header>2. Warunki Licencji</>

Użytkownik nie może wykonywać ani próbować wykonywać żadnej z poniższych czynności w odniesieniu do Oprogramowania ani jakiejkolwiek jego części: (a) korzystać z nich w ramach prowadzenia działalności gospodarczej albo do celów promocyjnych, z wyjątkiem przypadków wyraźnie dozwolonych przez Epic; (b) kopiować, powielać, rozpowszechniać (w tym poprzez serwer sieciowy), wyświetlać i wykorzystywać je w sposób, który nie jest wyraźnie dozwolony na mocy niniejszej Umowy; (c) sprzedawać, wypożyczać, wynajmować, licencjonować, rozpowszechniać ani w inny sposób je przekazywać; (d) przeprowadzać inżynierii wstecznej, odtwarzać kodu źródłowego, modyfikować, dostosowywać, tłumaczyć, dekompilować, rozkładać na czynniki pierwsze albo tworzyć utworów zależnych w oparciu o nie; (e) usuwać, wyłączać, omijać czy modyfikować ewentualne komunikaty czy etykiety dotyczące własności bądź technologie zabezpieczeń tam zawarte; (f) tworzyć, opracowywać, rozpowszechniać oraz wykorzystywać jakiekolwiek nieautoryzowane programy komputerowe w celu uzyskania przewagi w jakichkolwiek grach online albo innego rodzaju grach; (g) korzystać z nich w celu naruszenia albo złamania praw jakiejkolwiek osoby trzeciej, w tym w szczególności jakichkolwiek praw własności intelektualnej, praw do wizerunku albo praw do prywatności; (h) korzystać z nich, eksportować je czy ponownie eksportować z naruszeniem jakiekolwiek obowiązującego prawa czy przepisu; ani (i) zachowywać się w sposób szkodliwy w zakresie korzystania z Oprogramowania przez innych użytkowników zgodnie z zamierzeniem Epic, w wyłącznej ocenie Epic, w tym w szczególności – nękać, używać obelżywego albo obraźliwego języka, porzucać grę, sabotować grę, spamować, stosować inżynierię społeczną, oszukiwać, uruchamiać lub stosować metod, które nie są dopuszczone przez Epic i które zakłócają wynik lub przebieg działania Oprogramowania (w tym oszustw, botów, skryptów lub modyfikacji, które nie zostały wyraźnie dopuszczone przez Epic), dając Użytkownikowi lub innemu użytkownikowi przewagę nad innymi graczami, którzy nie stosują takich metod, albo wytwarzać lub w inny sposób przyczyniać się do takiego niezatwierdzonego oprogramowania.

Oprogramowanie może zawierać oprogramowanie lub funkcje do Wykrywania oszukiwania, a podczas instalacji Oprogramowania Użytkownik może zostać poproszony o zainstalowanie oprogramowania do Wykrywania oszukiwania. Jeżeli Użytkownik nie wyrazi zgody na instalację Oprogramowania do wykrywania oszukiwania albo w jakimkolwiek momencie usunie albo wyłączy takie oprogramowanie albo jego funkcje, licencja na korzystanie z Usług wygasa automatycznie, a Użytkownik nie może dalej korzystać z Oprogramowania. Oprogramowanie albo Oprogramowanie do wykrawania oszukiwania mogą gromadzić i przesyłać szczegółowe informacje dotyczące konta, rozgrywki oraz potencjalnych nieuprawnionych programów albo procesów w związku z Wykrywaniem oszukiwania, z zastrzeżeniem Polityki prywatności Epic. Jeśli wykryte zostanie Oszukiwanie, Użytkownik przyjmuje do wiadomości, że Epic może skorzystać z dowolnego albo ze wszystkich naszych praw wynikających z niniejszej Umowy.

<EULA.Header>3. Aktualizacje i poprawki</>

Spółka Epic może udostępniać poprawki, aktualizacje albo ulepszenia Oprogramowania, które należy zainstalować w celu dalszego korzystania z Oprogramowania lub Usług. Spółka Epic może zdalnie zaktualizować Oprogramowanie bez powiadomienia Użytkownika, a Użytkownik niniejszym wyraża zgodę na wprowadzanie poprawek, aktualizacji i ulepszeń przez spółkę Epic. Spółka Epic może modyfikować, zawieszać, przerywać, uzupełniać, zastępować albo ograniczać dostęp do dowolnego aspektu Oprogramowania lub Usług w dowolnym momencie. Użytkownik przyjmuje do wiadomości, że korzystanie przez niego z Oprogramowania albo Usług nie zapewnia żadnych udziałów, pieniężnych ani innego rodzaju, w żadnym aspekcie ani funkcji Oprogramowania albo Usług, w tym w szczególności (jeśli dotyczy) wszelkich nagrodach w ramach gry, trofeach, osiągnięciach, poziomach postaci, Walucie gry albo Treściach. Użytkownik przyjmuje również do wiadomości, że wszelkie dane dotyczące postaci, postępów gry, personalizacji gry albo inne dane związane z korzystaniem przez niego z Oprogramowania lub Usług mogą przestać być dla niego dostępne w każdym momencie bez powiadomienia ze strony spółki Epic, w tym w szczególności po wprowadzeniu przez Epic poprawki, aktualizacji albo ulepszenia. Spółka Epic nie ma żadnego obowiązku udzielać wsparcia ani pomocy technicznej w odniesieniu do Oprogramowania lub Usług.

<EULA.Header>4. Waluta i zawartość gry</>

Epic może zaoferować Użytkownikowi możliwość nabycia licencji na występującą w grze walutę („<EULA.Highlight>Waluta gry</>”) lub Treści, na przykład poprzez: (a) zakup ograniczonej licencji na korzystanie z Waluty gry za opłatą („<EULA.Highlight>Zakupiona Waluta gry</>”), (b) uzyskanie ograniczonej licencji na korzystanie z Waluty gry poprzez wykonywanie lub zrealizowanie określonych zadań w Oprogramowaniu, albo (c) zakup za opłatą lub uzyskanie ograniczonej licencji na korzystanie z Treści albo wymianę Waluty gry na taką licencję. Ponadto Epic może wspierać wymianę pewnych Treści za pośrednictwem Oprogramowania, w niektórych przypadkach za opłatą. Użytkownik może korzystać z Waluty gry albo Treści, jeśli zapłaci związaną z tym (ewentualną) opłatę. Uzyskując prawo do korzystania albo wnosząc opłatę za uzyskanie takiej Waluty gry Użytkownik kupuje od spółki Epic prawo do tego, aby jego Licencja obejmowała taką Walutę gry. Niezależnie od ewentualnych odniesień dokonywanych przez spółkę Epic poza tą Umową do kupowania albo sprzedawania Waluty gry albo Treści, na Walutę gry i Treści udzielana jest licencja, nie są zaś one sprzedawane Użytkownikowi. Korzystanie z Salda rachunku Epic w celu zakupu Waluty gry lub Treści podlega Regulaminowi świadczenia usług Epic.

Waluta gry ani Treści nie będą wypłacane w formie środków pieniężnych ani w innej formie posiadającej wartość pieniężną przez Epic ani żadną inną osobę, chyba że będzie to wymagane na mocy obowiązujących przepisów prawa. Waluta gry i Treści nie posiadają równoważnej wartości w rzeczywistej walucie i nie stanowią substytutu rzeczywistej waluty. Epic ani żadna inna osoba czy podmiot nie mają obowiązku wymienić Waluty gry ani Treści Użytkownika na korzyści majątkowe, w tym w szczególności prawdziwą walutę. Użytkownik zgadza się, że Epic może podejmować działania, które w stosownych przypadkach mogą mieć wpływ na postrzeganą wartość lub cenę zakupu Waluty gry i Treści w dowolnym momencie, z wyjątkiem przypadków, gdy jest to zabronione na mocy obowiązujących przepisów prawa.

Wszystkie zakupy Zakupionej Waluty gry i Treści są ostateczne i nie podlegają zwrotowi, przeniesieniu ani wymianie w żadnych okolicznościach z wyjątkiem przypadków, gdy obowiązujące przepisy prawa stanowią inaczej. Epic, wedle wyłącznego własnego uznania, może nałożyć ograniczenia co do ilości Waluty gry lub Treści, jakie mogą być kupowane, zdobywane, gromadzone, wymieniane lub w inny sposób wykorzystywane.

O ile nie jest to zabronione na mocy obowiązujących przepisów prawa, Epic ma bezwzględne prawo, wedle wyłącznego własnego uznania, modyfikować, uzupełniać, zastępować, zawieszać, anulować bądź eliminować Waluty Gry bądź Treści, w tym możliwość uzyskiwania przez Użytkownika dostępu do Waluty gry czy Treści bądź korzystania z nich, albo zarządzać nimi, bez powiadomienia Użytkownika i ponoszenia wobec niego jakiejkolwiek odpowiedzialności. Użytkownikowi nie wolno przekazywać, sprzedawać, darować, wymieniać, handlować, dzierżawić, udzielać dalszych licencji ani wynajmować Waluty lub Treści Gry, z wyjątkiem sytuacji, gdy jest to wyraźnie dozwolone przez Epic w ramach Oprogramowania.

O ile nie jest to zabronione na mocy obowiązujących przepisów prawa, Epic zastrzega i zachowuje wszelkie prawa, tytuły do Waluty gry i Treści oraz udziały, własność lub w inne prawa do Waluty gry i Treści. Licencja na Walutę Gry i Treści udzielana na podstawie Licencji wygasa z chwilą rozwiązania Licencji oraz w innych przypadkach wynikających z niniejszej Umowy.

Przekazując spółce Epic albo zatwierdzonemu przez nią podmiotowi przetwarzającemu informacje o płatności Użytkownik oświadcza, że jest użytkownikiem upoważnionym do korzystania z karty płatniczej, kodu PIN, klucza, rachunku albo innej metody płatności określonej przez Użytkownika oraz upoważnia spółkę Epic do naliczenia opłaty w ramach takiej metody płatności za całość kwoty transakcji.

<EULA.Header>5. Treści tworzone przez użytkownika</>

Epic może udostępniać za pośrednictwem Oprogramowania albo Usług funkcje umożliwiające Użytkownikowi tworzenie, opracowywanie, modyfikowanie albo przyczynianie się do tworzenia Treści („TU”) oraz przesyłanie, publikowanie albo udostępnianie w inny sposób TU niektórym albo wszystkim użytkownikom Usług. Funkcje te mogą również umożliwiać Użytkownikowi interakcję z TU, manipulowanie nimi i zmienianie ich w całości albo w części. Epic może modyfikować, ograniczać albo zaprzestać udostępniania niektórych funkcji Usługi bez powiadomienia Użytkownika albo ponoszenia odpowiedzialności wobec niego.

„TU” obejmują w szczególności budynki, wpisy na czacie, dane postaci, dostosowanie gry, konstrukcje w grze, powtórki, materiały filmowe, skrypty i programy, tryby, rozgrywki, doświadczenia, funkcje interaktywne i zrzuty ekranu, muzykę, dźwięki, nagrania dźwiękowe (i zawarte w nich utwory muzyczne), opracowania audiowizualne, utwory muzyczne, animacje, dane dźwiękowe z czatu głosowego i innego typu utwory (samodzielne albo w połączeniu).

Informacje dotyczące stosowanych przez nas praktyk w zakresie moderacji treści można znaleźć w naszym <a id="url" href="https://safety.epicgames.com/" style="EULA.Hyperlink">Centrum bezpieczeństwa.</>

Jeśli Użytkownik korzysta z naszej funkcji czatu głosowego, a raportowanie głosowe jest włączone w kanale głosowym, fragmenty danych audio z czatu głosowego będą przechowywane na urządzeniu Użytkownika oraz na urządzeniach uczestników kanału głosowego. Jeśli zostanie zgłoszone naruszenie naszych <a id="url" href="https://www.epicgames.com/community-rules" style="EULA.Hyperlink">Zasad społeczności</>, fragmenty te mogą zostać przesłane do Epic, aby pomóc Epic egzekwować te Zasady społeczności. Z zastrzeżeniem weryfikacji przez człowieka Epic może analizować Twoją komunikację w grze (w tym czat tekstowy i głosowy) za pomocą technologii uczenia maszynowego, aby pomóc zidentyfikować szkodliwe, toksyczne bądź fałszywe zachowania w naszych usługach i egzekwować nasze Zasady społeczności.

<EULA.Highlight>Udzielanie licencji Epic.</> Jeśli Użytkownik utworzył albo udostępnił jakiekolwiek TU w Usługach, udziela Epic zgody na hostowanie, kopiowanie, importowanie, przechowywanie, modyfikowanie, adaptowanie, wyświetlanie, publiczne odtwarzanie (w tym za pomocą cyfrowych transmisji audio), powielanie (oraz mechaniczne odtwarzanie utworów muzycznych zawartych w nagraniach dźwiękowych), tworzenie utworów zależnych (w tym synchronizację z obrazami), publiczne wyświetlanie, przekazywanie, udzielanie dalszych licencji i rozpowszechnianie (łącznie „Wykorzystywanie”) tych TU, w całości albo w części, w tym w celach reklamowych i marketingowych, w dowolnym kraju. Niniejsze zezwolenie jest bezterminowe i nieodwołalne oraz ma zastosowanie do wszelkich mediów, platform i kanałów związanych z Oprogramowaniem i Usługami.

Prawa przyznane Epic przez Użytkownika w niniejszym ustępie są przyznawane na zasadzie bezpośredniości, co oznacza, że właściciele albo operatorzy usług podmiotów zewnętrznych nie będą ponosić żadnej oddzielnej odpowiedzialności wobec Użytkownika ani żadnego innego podmiotu zewnętrznego za TU udostępniane albo wykorzystywane w takich usługach podmiotów zewnętrznych za pośrednictwem Usługi. Epic potrzebuje tych uprawnień, aby udostępnić TU graczom w ramach Usług (tj. w grze) oraz udostępnić je streamerom i twórcom treści poza Usługami (np. do użytku na innych platformach). Prawa te muszą być nieodwołalne ze względu na wiele kanałów, w których TU są rozpowszechniane przez nas i inne podmioty po ich utworzeniu.

Użytkownik przyjmuje do wiadomości, że nie jest uprawniony do otrzymywania żadnej formy wynagrodzenia w związku z jego TU na jakiejkolwiek podstawie, w tym z tytułu korzystania przez Epic z praw przyznanych Epic w niniejszego ustępu oraz że spółka Epic nie jest zobowiązana do korzystania z praw przyznanych przez Użytkownika.

<EULA.Highlight>Sugerowane treści</> Fortnite poleca wyspy, aby poprawić Ci komfort korzystania z usługi i pokazać więcej elementów gry, które mogą Cię zainteresować. W zakładce Odkrywaj [Discover] do dyspozycji znajduje się kilka kategorii, takich jak „popularne” [trending], „nowe wrażenia” [new experiences] i „świetne dla znajomych” [great with friends]. Pasek główny to pierwszy wiersz, który zobaczysz na swojej stronie Odkrywaj [Discover] – łączy on rekomendacje wysp z tych różnych kategorii. Organizujemy i klasyfikujemy prezentowane przez nas wyspy w oparciu o szereg czynników, w tym historię rozgrywki oraz informacje dotyczące gier, takie jak liczba grających użytkowników, liczba graczy z wyspą dodaną do ulubionych, liczba zmian wprowadzonych na wyspie, czas spędzony przez twórcę na edycji wyspy, kiedy po raz pierwszy widziano wyspę, liczba budynków na wyspie, średnia wielkość drużyny oraz częstotliwość i długość grania na wyspie.

Możesz wyłączyć spersonalizowane rekomendacje dotyczące wrażeń z gry podczas korzystania z zakładki Odkrywaj [Discover], przechodząc bezpośrednio do swoich ustawień, w części „konto i prywatność” [account and privacy] oraz „prywatność rozgrywki” [gameplay privacy], gdzie możesz włączyć i wyłączyć to ustawienie.

<EULA.Highlight>Utwory muzyczne.</> Epic może, wedle wyłącznego własnego uznania, udostępnić nagrania dźwiękowe i utwory muzyczne zawarte w nagraniach dźwiękowych („Muzyka licencjonowana”) w związku z TU. Jeśli Epic udostępnia Muzykę licencjonowaną do wykorzystania w TU, Epic udziela Użytkownikowi niewyłącznej, osobistej, ograniczonej, odwołalnej, niepodlegającej przeniesieniu licencji na: (a) synchronizację Muzyki licencjonowanej z TU w okresie, w którym Muzyka licencjonowana jest udostępniana za pośrednictwem Usług oraz (b) odtwarzanie, słuchanie i interakcję z TU zawierającymi Muzykę licencjonowaną wyłącznie za pośrednictwem Usług.

Modyfikacje Użytkownika (np. edycje, wykorzystanie części) Muzyki licencjonowanej w celu synchronizacji z TU są uważane za utwory zależne objęte definicją Muzyki licencjonowanej, do której prawa zachowuje spółka Epic i jej licencjodawcy.

<EULA.Highlight>Specjalne zasady dotyczące artystów nagrywających.</> Jeśli Użytkownik jest kompozytorem albo autorem utworu muzycznego i (a) jest podmiotem powiązanym z organizacją zajmującą się prawami wykonawczymi (performing-rights organization, „PRO”) albo jej członkiem, (b) zawarł umowę z wytwórnią muzyczną albo (c) przeniósł swoje prawa na wydawcę muzycznego, musi wówczas powiadomić zainteresowaną stronę o nieodpłatnej licencji, której udziela Epic na mocy niniejszej Umowy. Użytkownik ponosi wyłączną odpowiedzialność za zapewnienie zgodności z obowiązkami sprawozdawczymi albo umownymi danej strony oraz (w stosownych przypadkach) uzyskanie zgody tej strony na udzielenie nieodpłatnej licencji w niniejszej Umowie, w tym w przypadku tworzenia jakichkolwiek nowych nagrań za pośrednictwem Usługi, wobec których wytwórnia muzyczna Użytkownika może próbować wysuwać roszczenia.

Użytkownik oświadcza i gwarantuje, że żadne TU zawierające Muzykę licencjonowaną nie podlega tantiemom, a spółka Epic nie jest zobowiązana do ich płacenia żadnemu podmiotowi zewnętrznemu, w tym w szczególności właścicielowi praw autorskich do nagrań dźwiękowych (np. wytwórni muzycznej), właścicielowi praw autorskich do utworów muzycznych (np. wydawcy muzycznemu), PRO (np. ASCAP, BMI, SESAC itp.), PRO tworzącej nagrania dźwiękowe, jakimkolwiek związkom bądź cechom albo innym podmiotom zewnętrznym.

Epic nie zezwala na działania naruszające własność intelektualną za pośrednictwem Oprogramowania ani Usług. Użytkownik nie może i zgadza się nie tworzyć, generować ani udostępniać za pośrednictwem Oprogramowania ani Usług żadnych TU, wobec których nie ma prawa udzielić spółce Epic takiej licencji we wszystkich elementach (w tym Muzyce licencjonowanej) TU.

Jeśli Użytkownik zdecyduje się tworzyć, generować albo udostępniać swoje TU za pośrednictwem Oprogramowania albo Usług, ponosi on wyłączną odpowiedzialność za swoje TU oraz oświadcza i gwarantuje, że:

(a) jest twórcą i właścicielem oraz posiada wszelkie niezbędne licencje i prawa do korzystania oraz upoważnienia Epic do korzystania z udzielonej powyżej licencji;

(b) jego TU i korzystanie przez Epic z TU zgodnie z niniejszą Umową nie będzie stanowić naruszenia ani pogwałcenia żadnych praw podmiotów zewnętrznych, w tym praw autorskich, znaków towarowych, patentów, tajemnic handlowych, autorskich praw osobistych ani praw do prywatności albo wizerunku;

(c) Epic nie musi uzyskiwać żadnych dalszych licencji, dokonywać cesji ani płacić tantiem bądź innego wynagrodzenia na rzecz podmiotów zewnętrznych; oraz że

(d) korzystanie przez Epic z TU nie naruszy żadnej umowy z podmiotami zewnętrznymi ani nie spowoduje naruszenia przez Epic obowiązujących przepisów prawa.

Użytkownik ponosi odpowiedzialność za swoje TU, dlatego nie powinien udostępniać budzących zastrzeżenia treści w Usługach ani za ich pośrednictwem. W przeciwnym razie istnieje możliwość, że będziemy musieli je usunąć. Spółka Epic może, ale nie jest zobowiązana, edytować albo kontrolować dowolne TU, które Użytkownik albo inne podmioty udostępniają za pośrednictwem Oprogramowania albo Usług. Epic może w dowolnym momencie weryfikować, usuwać, kasować, edytować, blokować albo odmawiać opublikowania TU, które naruszają niniejszą Umowę albo w inny sposób budzą zastrzeżenia, według wyłącznego uznania Epic i bez uprzedniego powiadomienia ani ponoszenia jakiejkolwiek odpowiedzialności wobec Użytkownika albo jakiegokolwiek podmiotu zewnętrznego. Jeśli Użytkownik udostępnia TU, może korzystać wyłącznie z narzędzi zapewnianych przez Epic w ramach normalnego funkcjonowania Usługi w celu usunięcia albo modyfikacji tego konkretnego rodzaju TU.

Użytkownik rozumie, że podczas korzystania z Oprogramowania albo Usług może się zetknąć z TU z różnych źródeł i przyjmuje do wiadomości, że te TU mogą być nieprawidłowe, obraźliwe, nieprzyzwoite albo w inny sposób niewłaściwe. Użytkownik zgadza się, że Epic nie będzie ponosić odpowiedzialności za jego TU ani TU innych użytkowników.

W maksymalnym zakresie dozwolonym przez przepisy prawa Użytkownik zrzeka się i zgadza się zrzec wszelkich praw autorskich, atrybucji, integralności, ujawnienia, wycofania i wszelkich innych praw, które są znane albo określane jako „autorskie prawa osobiste”, „prawa artystyczne”, „droit moral” albo inne podobne prawa, uznane na mocy jakichkolwiek przepisów prawa albo zasad słuszności jakiegokolwiek kraju albo na mocy jakiegokolwiek traktatu, niezależnie od tego, czy prawo to jest określane jako „autorskie prawo osobiste” (łącznie „Autorskie prawa osobiste”) w odniesieniu do jego TU. Ponadto Użytkownik świadomie i nieodwołalnie zgadza się nie korzystać z żadnych Autorskich praw osobistych w odniesieniu do jego TU, z których nie zrezygnował w żaden sposób, który kolidowałby z jakimkolwiek wykonywaniem przyznanych praw. Użytkownik zrzeka się i zgadza się nie dochodzić swoich Autorskich praw osobistych, nawet jeśli jego TU zostaną zmienione w sposób, który nie jest dla niego akceptowalny.

<EULA.Header>6. Informacje zwrotne</>

Użytkownik niniejszym udziela spółce Epic niewyłącznej, w pełni opłaconej, nieobciążonej tantiemami, obowiązującej na całym świecie, wieczystej, nieodwołalnej, obejmującej prawo do udzielania dalszych licencji i możliwej do przenoszenia licencji na wykorzystywanie, odtwarzanie, powielanie, modyfikowanie, dostosowywanie, tworzenie dzieł zależnych, publiczne odtwarzanie, publiczne prezentowanie, tworzenie, używanie, sprzedawanie, wystawianie na sprzedaż, importowanie i innego rodzaju wykorzystywanie wszelkich Informacji zwrotnych w dowolnych celach, za pomocą wszelkich obecnych i przyszłych metod użytkowania. „Informacje zwrotne” oznaczają sugestie, komentarze, pomysły i informacji każdego innego rodzaju, w tym oprogramowanie i kod, zapewniane, publikowane albo w inny sposób komunikowane przez Użytkownika bezpośrednio lub pośrednio (w tym swoim pracownikom, agentom, kontrahentom lub przedstawicielom) Epic lub jej przedstawicielom, które odnoszą się do Usług lub Oprogramowania. Jeżeli na którekolwiek z tych praw nie można udzielić licencji zgodnie z obowiązującymi przepisami prawa (takimi jak autorskie prawa osobiste i inne prawa osobiste), Użytkownik niniejszym zrzeka się tych praw i zobowiązuje się nie dochodzić żadnego z nich. Użytkownik rozumie i zgadza się, że spółka Epic nie ma obowiązku wykorzystania jakichkolwiek Informacji zwrotnych udostępnionych przez Użytkownika. Użytkownik zgadza się, że jeśli spółka Epic wykorzysta jego Informacje zwrotne, nie ma obowiązku przypisywać mu ich autorstwa ani wynagradzać jego wkładu. Użytkownik oświadcza i gwarantuje, że do każdej przekazywanej spółce Epic informacji zwrotnej posiada prawa wystarczające, aby przyznać spółce Epic i innym podmiotom, których to dotyczy, wyżej opisane prawa. Obejmuje to w szczególności prawa własności intelektualnej oraz inne prawa własności albo prawa osobiste.

<EULA.Header>7. Własność/licencje osób trzecich</>

Wszelkie tytuły prawne, prawa własności i prawa własności intelektualnej w zakresie Oprogramowania i Usług należą do spółki Epic i jej licencjodawców. Funkcje mogą być udostępniane Użytkownikowi za pośrednictwem Oprogramowania i Usług, które zapewniają prefabrykowane szablony lub przedmioty w ramach gry do wykorzystania w związku z TU (zdefiniowanymi poniżej), jednak korzystanie z szablonu nie przyznaje Użytkownikowi żadnych praw autorskich ani innych praw własności do szablonu. Epic, Epic Games, Unreal, Unreal Engine i Fortnite oraz ich odpowiednie logotypy są znakami towarowymi albo zarejestrowanymi znakami towarowymi spółki Epic i jej jednostek stowarzyszonych w Stanach Zjednoczonych i innych krajach. Wszelkie prawa udzielone Użytkownikowi na mocy niniejszej Umowy są przyznawane wyłącznie poprzez wyraźną licencję, nie sprzedaż. Na mocy niniejszej Umowy nie powstaną w drodze domniemania, stosowania zasady estoppel albo w inny sposób żadne licencje ani inne prawa.

Oprogramowanie zawiera określone elementy udostępniane przez licencjodawców spółki Epic. Listę autorów oraz powiadomienia dotyczące elementów podmiotów zewnętrznych można znaleźć w interfejsie gry.

<EULA.Header>8. Wyłączenie i ograniczenie odpowiedzialności</>

<EULA.Highlight>Żadne z postanowień niniejszej Umowy nie będzie stanowić uszczerbku dla praw ustawowych, które mogą przysługiwać Użytkownikowi jako konsumentowi korzystającemu z Oprogramowania albo Usług. W niektórych krajach, stanach, prowincjach czy innych systemach prawnych wyłączenie odpowiedzialności z tytułu określonych gwarancji albo ograniczenie odpowiedzialności w sposób określony w niniejszym ustępie nie jest dozwolone, więc poniższe postanowienia mogą nie obowiązywać w pełni w przypadku Użytkownika. Zamiast tego, w takich systemach prawnych poniższe postanowienia dotyczące wyłączenia i ograniczenia odpowiedzialności obowiązują wyłącznie w zakresie dozwolonym zgodnie z przepisami prawa obowiązującymi w takich systemach prawnych.</>

<EULA.Highlight>Oprogramowanie (w tym każdorazowo Waluta gry i Treści) i Usługi są udostępniane „w takiej formie, w jakiej są”, „według dostępności”, „z wszelkimi wadami” i bez jakichkolwiek gwarancji. Spółka Epic, jej licencjodawcy oraz jej i ich jednostki stowarzyszone nie ponoszą odpowiedzialności z tytułu jakichkolwiek gwarancji, warunków, obowiązków wynikających z przepisów prawa zwyczajowego ani oświadczeń (wyraźnych, dorozumianych, w formie ustnej i pisemnej) w związku z Oprogramowaniem i Usługami, w tym w szczególności wszelkich wyraźnych, dorozumianych i ustawowych gwarancji i warunków dotyczących między innymi tytułu, niezakłóconego korzystania, upoważnienia, braku naruszeń, przydatności do celów handlowych, adekwatności bądź przydatności do dowolnego celu (niezależnie od tego, czy Epic zna albo ma powód znać ten cel), integracji systemu, prawidłowości albo kompletności, wyników, uzasadnionej dbałości, solidności wykonania, braku zaniedbania i braku wirusów, wynikających z przepisów prawa, z przepisów prawa zwyczajowego czy handlowego bądź z przebiegu sprzedaży. Bez uszczerbku dla ogólności powyższego postanowienia, spółka Epic, jej licencjodawcy oraz jej i ich jednostki stowarzyszone nie gwarantują, że (1) Oprogramowanie albo Usługi będą funkcjonować prawidłowo, (2) Oprogramowanie albo Usługi będą spełniać wymagania Użytkownika, (3) funkcjonowanie Oprogramowania albo Usług będzie nieprzerwane albo wolne od błędów w jakichkolwiek okolicznościach oraz że (4) wszelkie usterki Oprogramowania albo Usług mogą zostać albo zostaną naprawione. Wszelkie gwarancje braku naruszeń, które mogą być określone w ustępach 2–312 Jednolitego kodeksu handlowego albo w innej odnośnej ustawie, zostają wyraźnie wyłączone. Spółka Epic, jej licencjodawcy oraz jej i ich jednostki stowarzyszone nie gwarantują nieprzerwanego, pozbawionego błędów i wirusów ani bezpiecznego funkcjonowania albo dostępu do Oprogramowania albo Usług. Postanowienia niniejszego ustępu będą mieć zastosowanie w maksymalnym zakresie dozwolonym obowiązującymi przepisami prawa.</>

<EULA.Highlight>W maksymalnym zakresie dozwolonym przez obowiązujące przepisy prawa, spółka Epic, jej licencjodawcy, jej oraz ich jednostki stowarzyszone ani usługodawcy Epic (zwani dalej łącznie „Podmiotami Epic”) nie ponoszą żadnej odpowiedzialności z tytułu utraty zysków ani jakichkolwiek szkód pośrednich, ubocznych, wynikowych, specjalnych, retorsyjnych albo pokazowych wynikających z niniejszej Umowy albo Oprogramowania (w tym Waluty gry albo Treści) albo Usług, ani opóźnienia czy braku możliwości korzystania czy też braku funkcjonalności Oprogramowania albo Usług, nawet w przypadku uchybienia ze strony spółki Epic, czynu niedozwolonego (w tym zaniedbania), odpowiedzialności na zasadzie ryzyka, zwolnienia z odpowiedzialności, odpowiedzialności produktowej, naruszenia umowy, naruszenia gwarancji albo w innych przypadkach i nawet jeżeli Podmiot Epic został poinformowany o możliwości wystąpienia takich szkód. Ponadto, w maksymalnym prawnie dopuszczalnym zakresie, łączna odpowiedzialność Podmiotów Epic wynikająca z niniejszej Umowy albo Oprogramowania (w tym każdorazowo Waluty gry albo Treści) bądź Usług nie może przekraczać łącznych kwot zapłaconych (ewentualnie) spółce Epic przez Użytkownika za Oprogramowanie (w tym każdorazowo Walutę gry albo Treści) w okresie 12 (dwunastu) miesięcy bezpośrednio poprzedzających zdarzania stanowiące podstawę takiej odpowiedzialności. Przedmiotowe ograniczenia i wyłączenia dotyczące odszkodowań obowiązują, nawet jeśli środek zaradczy nie zapewnia odpowiedniego zadośćuczynienia.</>

<EULA.Header>9. Zwolnienie z odpowiedzialności</>

Postanowienia niniejszego ustępu obowiązują wyłącznie w zakresie dozwolonym przepisami prawa. Jeżeli przepisy prawa zabraniają Użytkownikowi podjęcia poniższego zobowiązania do zwolnienia z odpowiedzialności, wtedy w zakresie dozwolonym przepisami prawa Użytkownik przyjmuje wszelką odpowiedzialność z tytułu wszystkich roszczeń, żądań, powództw, strat, zobowiązań i wydatków (w tym kosztów obsługi prawnej, kosztów i opłat związanych z powołaniem biegłych), które stanowią określony przedmiot poniższego zobowiązania do zwolnienia z odpowiedzialności.

Użytkownik zobowiązuje się zwolnić z odpowiedzialności, ponieść koszty obrony i bronić Epic, jej licencjodawców, jej oraz ich jednostki stowarzyszone oraz ich pracowników, członków kierownictwa, członków zarządu, przedstawicieli, wykonawców i innych przedstawicieli z tytułu wszelkich roszczeń, żądań, pozwów, strat, odpowiedzialności i wydatków (w tym kosztów obsługi prawnej i ekspertyz) wynikających albo związanych z (a) wszelkimi roszczeniami, które, jeżeli okażą się być oparte na uzasadnionych podstawach, stanowiłyby naruszenie przez Użytkownika któregokolwiek postanowienia niniejszej Umowy albo zaniedbanie użytkownika; (b) wszelkimi działaniami albo zaniechaniami użytkownika podczas użytkowania Oprogramowania (w tym każdorazowo Waluty gry albo Treści) lub Usług; lub (c) wszelkimi roszczeniami zarzucającymi naruszenie lub pogwałcenie praw własności intelektualnej strony trzeciej wynikłe z wykorzystania przez Epic TU albo Informacji zwrotnej zgodnie z postanowieniami ustępu 5 albo 6 niniejszej Umowy. Użytkownik zobowiązuje się zwrócić spółce Epic na jej żądanie wszelkie koszty obrony procesowej poniesione przez spółkę Epic oraz zwrócić kwoty wszelkich płatności dokonanych albo strat poniesionych przez spółkę Epic, na podstawie orzeczenia sądu albo ugody, w odniesieniu do spraw określonych w niniejszym ustępie 9.

<EULA.Header>10. Rozwiązanie Umowy</>

Bez uszczerbku dla innych praw przysługujących spółce Epic niniejsza Umowa ulega automatycznemu rozwiązaniu bez wypowiedzenia, jeżeli Użytkownik naruszy jakiekolwiek jej postanowienie. Użytkownik może również w dowolnym momencie wypowiedzieć niniejszą Umowę poprzez usunięcie Oprogramowania ze wszystkich urządzeń, na których Użytkownik je zainstalował. Po rozwiązaniu Umowy następuje automatyczne ustanie Licencji – Użytkownik nie będzie mógł już korzystać z praw przysługujących mu na podstawie Licencji, będzie też musiał zniszczyć wszelkie posiadane kopie Oprogramowania.

<EULA.Highlight>Z wyjątkiem zakresu wymaganego na mocy przepisów prawa wszelkie płatności i opłaty nie podlegają zwrotowi w żadnych okolicznościach niezależnie od tego, czy Umowa została rozwiązana.</>

Ustępy 2, 5–13 oraz 15–17 będą obowiązywały po rozwiązaniu niniejszej Umowy.

<EULA.Header>11. Prawo właściwe i właściwość miejscowa</>

Niniejsza Umowa została zawarta w stanie Karolina Północna w Stanach Zjednoczonych oraz podlega przepisom prawa stanu Karolina Północna i będzie interpretowana zgodnie z nimi, z wyłączeniem norm kolizyjnych. W przypadku wszelkich Sporów, w przypadku których uznane zostanie, że nie podlegają wiążącemu arbitrażowi w trybie indywidualnym zgodnie z tym, co przewidziano w ustępie znajdującym się bezpośrednio poniżej, Użytkownik i Epic zobowiązują się przyjąć wyłączną właściwość Sądu Najwyższego hrabstwa Wake w stanie Karolina Północna, albo Sądu Dystryktowego Stanów Zjednoczonych dla wschodniego dystryktu stanu Karolina Północna, jeżeli zastosowanie ma właściwość miejscowa sądu federalnego. Użytkownik i Epic zobowiązują się zrzec się prawa do wnoszenia jakichkolwiek zarzutów dotyczących właściwości miejscowej ani niedogodnego miejsca rozstrzygania sporu w przypadku wobec tych sądów (bez uszczerbku dla prawa każdej ze stron do przeniesienia sprawy do sądu federalnego, gdy jest dozwolone) oraz ewentualnego prawa do rozprawy z udziałem ławy przysięgłych. Konwencja o umowach międzynarodowej sprzedaży towarów nie będzie mieć zastosowania. Żadne przepisy prawa przewidujące, że zastosowane w umowie sformułowania należy interpretować na niekorzyść osoby je sporządzającej nie będą obowiązywać w odniesieniu do postanowień niniejszej Umowy. Ustęp ten będzie interpretowany w najszerszym zakresie dozwolonym przepisami obowiązującego prawa.

<EULA.Header>12. Wiążący arbitraż indywidualny; zrzeczenie się prawa do wnoszenia pozwów zbiorowych</>

PROSZĘ UWAŻNIE PRZECZYTAĆ NINIEJSZĄ CZĘŚĆ. JEJ POSTANOWIENIA MAJĄ WPŁYW NA PRAWA UŻYTKOWNIKA, W TYM PRAWO DO ZŁOŻENIA POZWU W SĄDZIE. W POSTĘPOWANIU ARBITRAŻOWYM NIE BIERZE UDZIAŁU ŻADEN SĘDZIA ANI ŁAWA PRZYSIĘGŁYCH, A PROCEDURY DOWODOWE I PRAWA WNOSZĄCEGO ODWOŁANIE SĄ BARDZIEJ OGRANICZONE NIŻ W SĄDZIE.

Większość problemów można rozwiązać szybko i polubownie, kontaktując się z Działem obsługi klienta Epic pod adresem <a id="url" href="https://www.epicgames.com/customer-service" style="EULA.Hyperlink">https://www.epicgames.com/customer-service</>. Rozumiemy jednak, że czasem Dział obsługi klienta może nie być w stanie w prosty sposób rozwiązać sporu. W niniejszym ustępie wyjaśniono, w jaki sposób użytkownik i Epic zobowiązują się rozwiązywać takie spory, w tym (w stosownych przypadkach) w drodze wiążącego arbitrażu indywidualnego.

Arbitraż jest alternatywnym trybem rozstrzygania sporów, który umożliwia nam rozwiązywanie kwestii spornych bez formalności związanych z wystąpieniem na drogę sądową. Wszelkie spory występujące pomiędzy użytkownikiem a Epic przedstawia się bezstronnemu arbitrowi (a nie sędziemu czy ławie przysięgłych) w celu uczciwego i szybkiego ich rozstrzygnięcia. Arbitraż przebiega sprawniej zarówno dla użytkownika, jak i Epic.

<EULA.Header>12.1 Nieformalne rozstrzyganie sporów</>

W przypadku kwestii spornych, których Dział Obsługi Klienta nie był w stanie rozstrzygnąć, użytkownik i Epic zobowiązują się przed wszczęciem postępowania arbitrażowego spróbować rozwiązać spór nieformalnie w celu ułatwienia opracowania rozwiązania i kontrolowania kosztów dla obydwu stron. Użytkownik i Epic zobowiązują się dołożyć w dobrej wierze starań, aby prowadzić negocjacje dotyczące występującego między nimi sporu przez przynajmniej 30 dni (proces ten zwany jest dalej „Nieformalnym rozstrzyganiem sporów”). Te nieformalne negocjacje rozpoczną się w dniu otrzymania przez Użytkownika albo Epic pisemnego Zawiadomienia o sporze zgodnie z niniejszą Umową.

Użytkownik ma wysłać Zawiadomienie o sporze pod adres Epic Games, Inc., Legal Department, ATTN: NOTICE OF DISPUTE, Box 254, 2474 Walnut Street, Cary, North Carolina, 27518, USA. Użytkownik powinien podać swoje imię i nazwisko, nazwę konta wykorzystywanego w grze Fortnite, adres, sposób kontaktu z Użytkownikiem, istotę problemu i działania, których podjęcia domaga się Użytkownik. Jeśli Epic znajdzie się w sporze z Użytkownikiem, Epic prześle Zawiadomienie o sporze na zarejestrowany adres e-mail Użytkownika i podany adres rozliczeniowy. Zawiadomienie o sporze wysłane przez którąkolwiek ze stron musi zawierać imię i nazwisko, adres i inne dane kontaktowe nadawcy, opis Sporu (w tym wszelkie odpowiednie nazwy kont) oraz proponowane rozwiązanie Sporu. Bieg terminu obowiązującego ewentualnie przedawnienia uznaje się za zawieszony od dnia, w którym jedno z nas prześle drugiej stronie odpowiednie Zawiadomienie o sporze. Użytkownik ani Epic nie mogą przystąpić do arbitrażu bez uprzedniego wysłania odpowiedniego Zawiadomienia o sporze i ukończenia okresu Nieformalnego rozstrzygania sporów. W przypadku rozbieżności zdań dotyczących tego, czy zostało wysłane odpowiednie Zawiadomienie o sporze albo czy wniesiono o arbitraż bez zakończenia procesu Nieformalnego rozstrzygania sporów, strona poszkodowana przez to niedopełnienie może ubiegać się w sądach stanowych w hrabstwie Wake w stanie Karolina Północna albo, w przypadku gdy sprawa podlega właściwości federalnej, w Sądzie Okręgowym Stanów Zjednoczonych dla Wschodniego Dystryktu Stanu Karolina Północna o zasądzenie środka ochronnego w postaci zakazu prowadzenia postępowania arbitrażowego do czasu zakończenia tego procesu Nieformalnego rozstrzygania sporów oraz nakazania stronie, która nie zastosowała się do procesu Nieformalnego rozstrzygania sporów, zwrotu drugiej stronie wszelkich już poniesionych opłat i kosztów związanych z postępowaniem arbitrażowym. Epic i użytkownik przyjmują właściwość takich sądów w tym celu.

Rezydenci Unii Europejskiej („UE”) mogą również zgłosić skargę za pośrednictwem <a id="url" href="https://ec.europa.eu/consumers/odr/main/index.cfm?event=main.home2.show" style="EULA.Hyperlink">platformy internetowego rozstrzygania sporów (ODR)</> Komisji Europejskiej. Platforma ODR umożliwia konsumentom z UE rozstrzyganie sporów dotyczących zakupów towarów i usług online bez kierowania sprawy do sądu.

Jeśli spór nie zostanie rozwiązany w drodze nieformalnego rozstrzygnięcia ani w sądzie ds. drobnych roszczeń (patrz poniżej), Użytkownik może wszcząć postępowanie arbitrażowe zgodnie z niniejszą Umową.

<EULA.Header>12.2 Sąd ds. drobnych roszczeń.</>

Zamiast korzystać z trybu nieformalnego rozstrzygania sporów, Użytkownik i Epic przyjmują, że Użytkownik może pozwać Epic w sądzie ds. drobnych roszczeń wedle własnego uznania w hrabstwie swojego zamieszkania albo w Wake County w stanie Karolina Północna (jeśli sprawa Użytkownika spełnia kryteria dotyczące rozpatrywania przez sąd ds. drobnych roszczeń). Mamy nadzieję, że Użytkownik zdecyduje się skorzystać w pierwszej kolejności z trybu Nieformalnego rozstrzygania sporów, jednak nie jest to wymagane przed skierowaniem sprawy do sądu ds. drobnych roszczeń.

<EULA.Header>12.3 Wiążący arbitraż indywidualny</>

POSTĘPOWANIE ARBITRAŻOWE, O KTÓRYM MOWA W TYM USTĘPIE BĘDZIE PROWADZONE WYŁĄCZNIE W TRYBIE INDYWIDUALNYM.

Użytkownik i Epic przyjmują, że Spory będą rozstrzygane w drodze wiążącego arbitrażu indywidualnego prowadzonego przez

National Arbitration and Mediation („<EULA.Highlight>NAM</>”), https://namadr.com, zgodnie z Regulaminem i Procedurami Kompleksowego Rozstrzygania Sporów NAM obowiązującym w momencie powstania Sporu („Regulamin”), z uwzględnieniem modyfikacji zawartych w niniejszej Umowie. Niniejsza Umowa ma wpływ na międzystanowy obrót handlowy, a wykonalność niniejszego ustępu podlega pod względem merytorycznym i proceduralnym amerykańskiej ustawie federalnej dotyczącej arbitrażu (Federal Arbitration Act, „<EULA.Highlight>FAA</>”), Tytuł 9 U.S.C. §1 i nast., jak również federalnym przepisom w zakresie arbitrażu.

Oznacza to, że Użytkownik i Epic przyjmują proces rozwiązywania sporów, w ramach którego wszelkie spory przedstawiamy bezstronnym arbitrom (nie zaś sędziemu czy ławie przysięgłych), którzy podejmują ostateczną decyzję w kwestii rozstrzygnięcia sporu. Przy arbitrażowym rozstrzyganiu sporów NAM 	korzysta z doświadczonych specjalistów, umożliwiając Użytkownikowi i Epic rozwiązywanie ewentualnych sporów w sposób sprawiedliwy, a przy tym szybszy i bardziej skuteczny, niż na drodze sądowej. Arbiter może przyznać Użytkownikowi te same środki prawne, jakie mógłby przyznać sąd, jednak wyłącznie w zakresie wymaganym w celu zaspokojenia jego indywidualnego roszczenia.

Decyzja arbitra jest ostateczna i podlega weryfikacji przez sąd wyłącznie w ograniczonym zakresie, określonym w przepisach amerykańskiej federalnej Ustawy o postępowaniu arbitrażowym, oraz może być egzekwowana tak jak wszelkie inne zarządzenie czy wyrok sądu.

<EULA.Header>12.3.1 Spory, w których zobowiązujemy się do skorzystania z arbitrażu</>

Użytkownik i Epic zobowiązują się kierować wszelkie występujące pomiędzy nimi spory do rozstrzygnięcia na drodze wiążącego arbitrażu indywidualnego. “Spór” oznacza wszelkie spory, roszczenia czy różnice zdań (poza tymi w sposób wyraźny wyłączonymi poniżej) między Użytkownikiem a Epic w zakresie korzystania przez Użytkownika albo próby korzystania przez niego z produktów i usług Epic albo dotyczących ogólnie produktów i usług Epic, w tym w szczególności obowiązywania, wykonalności czy zakresu tego Ustępu dotyczącego Wiążącego arbitrażu indywidualnego.

Użytkownik i Epic zobowiązują się kierować do arbitrażu wszystkie spory niezależnie od tego, czy podstawa sporu jest umowna, ustawowa, ma oparcie w aktach niższego rzędu, rozporządzeniach czy ma charakter deliktowy (w tym gdy jest nią oszustwo, fałszywe albo nieprawdziwe oświadczenie, nakłanianie poprzez wprowadzenie w błąd czy zaniedbanie), czy dowolna inna podstawa oparta na prawie czy zasadach słuszności.

Ustępy dotyczące trybu Nieformalnego rozstrzygania sporów i Postępowania arbitrażowego nie dotyczą (1) indywidualnych pozwów kierowanych do sądu ds. drobnych roszczeń; (2) podejmowania działań egzekucyjnych za pośrednictwem organu rządowego, jeśli dopuszczają to przepisy prawa; (3) skargi czy środka zaradczego przewidzianego w Ogólnym rozporządzeniu UE o ochronie danych; (4) powództwa w sprawie wyegzekwowania albo podtrzymania wszelkich wcześniejszych decyzji wydanych w postępowaniu arbitrażowym; (5) prawa Epic do występowania o zabezpieczenie roszczeń w drodze nakazu albo zakazu sądowego wobec Użytkownika w celu zachowania status quo na czas trwania postępowania arbitrażowego; (6) roszczeń dotyczących piractwa, tworzenia, dystrybucji czy promocji modyfikacji elementów gry (Cheats) i naruszenia praw własności intelektualnej oraz (7) wykonywalności poniższej klauzuli Zrzeczenia się prawa do wnoszenia pozwu zbiorowego.

Użytkownik i Epic przyjmują, że to, czy spór podlega arbitrażowi na mocy niniejszej Umowy określi arbiter, nie zaś sąd.

<EULA.Header>12.3.2 Postępowanie arbitrażowe</>

Użytkownik albo Epic może wszcząć postępowanie arbitrażowe w przypadku Sporów, które nie zostały rozstrzygnięte w drodze nieformalnego rozwiązania, składając do NAM „Wniosek o arbitraż” zgodnie z Regulaminem. Instrukcje dotyczące składania wniosku o wszczęcie postępowania arbitrażowego do NAM można uzyskać w witrynie internetowej NAM albo wysyłając wiadomość e-mail do NAM na adres commercial@namadr.com..  Użytkownik wyśle egzemplarz wniosku o arbitraż na adres Epic Games, Inc., Legal Department, ATTN: ARBITRATION OF DISPUTE, Box 254, 2474 Walnut Street, Cary, North Carolina, 27518, U.S.A. Epic wyśle wniosek o arbitraż na zarejestrowany adres e-mail Użytkownika i ewentualny adres rozliczeniowy podany nam przez Użytkownika.

Postępowanie arbitrażowe będzie prowadzone przez jednego arbitra. Zarówno Użytkownik jak i Epic przyjmują, że arbitraż będzie prowadzony w języku angielskim i że arbitra będzie obowiązywała niniejsza Umowa.

Jeśli wymagane będzie przeprowadzenie posiedzenia osobiście, odbędzie się ono albo w hrabstwie Wake w Karolinie Północnej albo w miejscu zamieszkania Użytkownika; <EULA.Highlight>wybór należy do Użytkownika</>.

Spór rozstrzygnie arbiter (nie zaś sędzia czy ława przysięgłych). O ile Użytkownik i Epic nie postanowią inaczej, wszelkie decyzje czy orzeczenia będą obejmować pisemne wskazanie decyzji w poszczególnych sprawach i podstawy orzeczenia, w tym zasadnicze okoliczności faktyczne i prawne stwierdzone przez arbitra oraz wyciągnięte z nich wnioski.

Arbiter może jedynie zasądzić środki ochrony prawnej i wynikające z zasad słuszności uwzględnione w żądaniu użytkownika albo Epic w celu zaspokojenia jednego z roszczeń indywidualnych (co do których arbiter stwierdzi, że są poparte stosownymi, wiarygodnymi dowodami). W najszerszym zakresie dozwolonym na mocy obowiązujących przepisów prawa arbiter nie może orzec nakazu ani zakazu na rzecz Epic w stosunku do żadnej innej osoby poza Użytkownikiem.

Wszelkie decyzje czy orzeczenia są wykonalne tak jak prawomocny wyrok dowolnego sądu właściwego albo w stosownych przypadkach możliwe jest wystąpienie do takiego sądu o zatwierdzenie przez sąd dowolnego orzeczenia i nadanie mu klauzuli wykonalności.

<EULA.Header>12.3.3 Opłaty za postępowanie arbitrażowe i miejsce jego prowadzenia</>

Jeśli Użytkownik wszczyna postępowanie arbitrażowe, jest zobowiązany uiścić opłatę za wniesienie wniosku o wszczęcie postępowania NAM wymaganą w przypadku arbitrażu konsumenckiego.

W niektórych sytuacjach Epic może wspomóc Użytkownika w pokryciu tych kosztów, licząc na osiągnięcie szybkiego i sprawiedliwego rozstrzygnięcia:

Jeśli przedmiot sporu ma wartość 10 000 USD albo niższą, Epic pokryje całość opłaty za wniesienie NAM, w tym opłaty, których uiszczenie obciążałoby w przeciwnym razie Użytkownika.

Jeśli powyższe nie ma zastosowania wobec Użytkownika, ale Użytkownik wykaże, że opłata za wniesienie arbitrażu jest niewspółmiernie wyższa niż koszty procesu, Epic pokryje taką część opłaty za wniesienie, jaką arbiter uzna za konieczną w celu zapobieżenia niewspółmiernej wysokości kosztów arbitrażu (w porównaniu z kosztem procesu).

W celu obliczenia odszkodowania wynikającego z postanowień niniejszego ustępu, podobne roszczenia wnoszone przez wielu powodów reprezentowanych przez tego samego radcę prawnego albo w ramach skoordynowanych działań radców prawnych zostaną połączone. Innymi słowy, jeśli dwadzieścia osób reprezentowanych przez tego samego pełnomocnika albo pełnomocników działających w porozumieniu dochodzi kwoty 1000 USD na osobę, dla celów niniejszego ustępu będzie to traktowane jako roszczenie w wysokości 20 000 USD.

Nawet jeśli Epic wygra postępowanie arbitrażowe i obowiązujące prawo bądź Regulamin NAM będą umożliwiać Epic dochodzenie od Użytkownika zwrotu naszego udziału w opłatach na rzecz NAM, nie zrobimy tego.

Określona powyżej pomoc w pokryciu opłat jest zależna od wniesienia przez Użytkownika roszczenia arbitrażowego w „dobrej wierze”. Jeśli arbiter uzna, że Użytkownik wniósł roszczenie arbitrażowe przeciw Epic w niewłaściwym celu, że jest ono błahe albo nie było poprzedzone wystarczającym zbadaniem faktów czy obowiązujących przepisów prawa, to uiszczanie wszelkich płatności będzie podlegać przepisom Regulaminu.

Opłaty za wniesienie, do uiszczenia których Epic zobowiązuje się na mocy niniejszego ustępu dotyczącego kosztów NAM, nie uwzględniają kosztów obsługi prawnej ponoszonych przez Użytkownika; takie koszty obsługi prawnej i koszty NAM nie są również brane pod uwagę przy określaniu kwoty sporu.

<EULA.Highlight>Epic nie będzie dochodzić od Użytkownika ponoszonych przez nas kosztów obsługi prawnej czy wydatków w ramach jakiegokolwiek postępowania arbitrażowego, nawet jeśli prawo czy Regulamin będą nam to umożliwiać. </>Jeśli Użytkownik zdecyduje się na bycie reprezentowanym przez adwokata, pokryje własne koszty obsługi prawnej i wydatki, chyba że obowiązujące prawo stanowi inaczej.

<EULA.Header>12.3.4 Skoordynowane składanie dokumentów</>

Jeśli zostanie wysłanych 25 albo więcej Zawiadomień o sporach dotyczących podobnych roszczeń, w przypadku których powód jest reprezentowany przez tego samego radcę prawnego albo które wnoszone są w ramach skoordynowanych działań radców prawnych, będą one uważane za „<EULA.Highlight>Sprawy skoordynowane</>” i będą traktowane jako pozwy zbiorowe albo wielokrotne zgodnie z Regulaminem, jeżeli i w zakresie, w jakim podejmowane są starania, aby Sprawy skoordynowane były rozstrzygane na drodze postępowania arbitrażowego, jak określono w niniejszej Umowie. Epic albo użytkownik mogą poinformować drugą stronę o swoim przekonaniu, że sprawy stanowią Sprawy skoordynowane, a spory dotyczące tego, czy dana sprawa albo sprawy spełniają zawartą w umowie definicję „Spraw skoordynowanych”, będą rozstrzygane przez podmiot prowadzący arbitraż na drodze administracyjnej. <EULA.Highlight>Wnioski o wszczęcie postępowania arbitrażowego w Sprawach skoordynowanych należy wnosić do podmiotu prowadzącego arbitraż wyłącznie w zakresie dozwolonym przez proces typu „bellwether” (pozew zbiorowy wniesiony w imieniu małej grupy powodów w celu rozpoznania sytuacji procesowej i zakresu zasądzonych świadczeń) opisany poniżej. </>Epic pokryje tylko swoją część opłat arbitrażowych z tytułu Spraw skoordynowanych złożonych do arbitrażu; powodowie będą odpowiedzialni za pokrycie swojej części opłat. 

<EULA.Highlight>Bieg obowiązującego terminu przedawnienia w odniesieniu do roszczeń w Sprawie skoordynowanej ulegnie zawieszeniu od momentu otrzymania przez stronę odpowiedniego Zawiadomienia o sporze do momentu, w którym, zgodnie z warunkami niniejszej Umowy, Sprawa skoordynowana została złożona do arbitrażu albo, zgodnie z poniższym, w sądzie.</>

Gdy radca zajmujący się Sprawami skoordynowanymi poinformuje Epic, że wszystkie albo zasadniczo wszystkie Zawiadomienia o sporze dla tych spraw zostały dostarczone, radca stron udzieli w dobrej wierze informacji na temat liczby spraw, które powinny być prowadzone w ramach arbitrażu w charakterze „bellwether”, aby umożliwić każdej ze stron sprawdzenie zasadności swoich argumentów. Jeżeli radca stron nie zgodzi się co do liczby spraw typu „bellwether”, podmiot prowadzący arbitraż (albo, według uznania podmiotu prowadzącego arbitraż, arbiter zajmujący się sprawą) wybierze liczbę parzystą na drodze administracyjnej. Czynniki, które podmiot prowadzący arbitraż może wziąć pod uwagę przy podejmowaniu decyzji dotyczącej tego, ile postępowań typu „bellwether” wszcząć, obejmują złożoność sporu i różnice w stanie faktycznym spraw albo odnośnych przepisach prawa. Po ustaleniu liczby spraw typu „bellwether”, w drodze porozumienia albo ustalenia przez podmiot prowadzący arbitraż, każda ze stron wybierze połowę spośród tej liczby spraw wszczętych przez powodów, którzy przekazali odpowiednie Zawiadomienia o sporze i <EULA.Highlight>tylko</> te wybrane sprawy mogą zostać wniesione do podmiotu prowadzącego arbitraż. Żadne inne sprawy nie mogą być wnoszone do czasu zakończenia spraw rozpatrywanych w trybie „bellwether”, a Epic Games nie może zostać zobowiązana do uiszczenia żadnych opłat związanych z żądaniami arbitrażowymi innych niż te, które mogą być wnoszone jako sprawy typu „bellwether”. Strony przyjmują do wiadomości, że rozstrzygnięcie niektórych Spraw skoordynowanych, które nie będą procedowane w trybie „bellwether”, zostanie opóźnione w wyniku tego procesu typu „bellwether”.

O ile strony nie uzgodnią inaczej, każde postępowanie typu „bellwether” powinno być prowadzone przez innego arbitra.

Tylko postępowania typu „bellwether” będą prowadzone na drodze arbitrażu. Po zakończeniu wszystkich postępowań sądowych typu „bellwether” (albo wcześniej, jeśli radca prawny reprezentujący powodów i Epic wyrażą na to zgodę), strony muszą podjąć mediację obejmującą wszystkie pozostałe Sprawy skoordynowane, przy czym każda ze stron uiści połowę obowiązującej opłaty mediacyjnej. W ciągu 30 dni od zakończenia ostatniego postępowania sądowego typu „bellwether” Epic i radca prawny reprezentujący powodów muszą uzgodnić, kto będzie mediatorem. Jeśli radcy prawni reprezentujący Epic i powodów nie dojdą do porozumienia w sprawie mediatora w ciągu 30 dni, podmiot prowadzący arbitraż wyznaczy mediatora na drodze administracyjnej. Epic i radca prawny powodów będą współpracować w celu zaplanowania mediacji jak najszybciej po wyznaczeniu mediatora.

Jeżeli mediacja nie doprowadzi do rozstrzygnięcia wszystkich spraw, ten wymóg arbitrażu nie będzie miał już zastosowania do Sporów będących przedmiotem Spraw skoordynowanych, w odniesieniu do których druga strona otrzymała odpowiednie Zawiadomienie o sporze, ale które nie zostały rozstrzygnięte w ramach procesu typu „bellwether”. Takie Spory mogą być wnoszone wyłącznie przed sądy stanowe w hrabstwie Wake w Karolinie Północnej albo, jeśli zastosowanie ma właściwość rzeczowa sądów federalnych, przed Sąd Okręgowy Stanów Zjednoczonych Ameryki Północnej dla Wschodniego Okręgu Karoliny Północnej, a Użytkownik wyraża zgodę, w ramach niniejszej Umowy, na rozstrzyganie takich spraw wyłącznie przed tymi sądami. Żadne z postanowień niniejszego akapitu nie może być interpretowane jako zakazujące użytkownikowi albo Epic przeniesienia sprawy z sądu stanowego do sądu federalnego, jeśli przeniesienie jest dozwolone na mocy obowiązujących przepisów prawa. W zakresie, w jakim użytkownik wniesie takie same roszczenia jak inne osoby i będzie reprezentowany przez wspólnego radcę albo w ramach skoordynowanych działań radców prawnych, zgadza się on nie podnosić jakichkolwiek zarzutów, że połączenie wszystkich takich osób jest niepraktyczne. Jeżeli Spór, który był wcześniej przedmiotem postępowania arbitrażowego, zostanie wniesiony przed sąd, powodowie mogą ubiegać się o uznanie sporu za powództwo zbiorowe, ale w maksymalnym zakresie dozwolonym przez obowiązujące przepisy prawa, powództwo zbiorowe może obejmować tylko powodów w Sprawach skoordynowanych, którzy dostarczyli odpowiednie Zawiadomienia o sporze. Dowolna ze stron może zakwestionować przynależność do danej klasy powodów na dowolnym etapie postępowania sądowego i na dowolnej dostępnej podstawie. 

Do egzekwowania tego procesu typu „bellwether” i do zakazania składania pozwów lub żądań arbitrażowych niezgodnych z tym procesem uprawnione będą sądy stanowe w hrabstwie Wake w stanie Karolina Północna albo, w przypadku gdy sprawa podlega właściwości federalnej, Sąd Okręgowy Stanów Zjednoczonych dla Wschodniego Dystryktu Stanu Karolina Północna. Użytkownik przyjmuje właściwość takich sądów w tym celu.

<EULA.Header>12.3.5 Zawiadomienia i doręczenia </>

Jeśli konieczne będzie wszczęcie postępowania arbitrażowego w sporze, użytkownik albo Epic muszą wszcząć postępowanie arbitrażowe w sporze w ciągu 2 (dwóch) lat od pierwszego zaistnienia sporu. Jeśli obowiązujące prawo wymaga od użytkownika wniesienia roszczenia w sporze wcześniej niż w ciągu dwóch lat od pierwszego zaistnienia sporu, użytkownik musi wszcząć postępowanie arbitrażowe w takim wcześniejszym terminie. Spółka Epic zachęca Użytkownika, aby poinformował nas o sporze jak najszybciej, abyśmy mogli podjąć działania w celu jego rozwiązania. 

<EULA.Highlight>Nieterminowość składania zawiadomień wyklucza jakiekolwiek roszczenia.</>

<EULA.Header>12.3.6 Pozostawanie postanowień w mocy.</>

Proces rozstrzygania sporów określony w niniejszym ustępie będzie pozostawać w mocy po ewentualnym wypowiedzeniu niniejszej Umowy albo zaprzestaniu świadczenia przez Epic usług na rzecz Użytkownika.

<EULA.Header>12.3.6 Przyszłe zmiany dotyczące arbitrażu</>

Pomimo tego, że Epic może zmieniać niniejszą Umowę wedle własnego uznania, Epic nie ma prawa zmieniać warunków arbitrażu ani określonych tu zasad dotyczących wszelkich Sporów po zaistnieniu Sporu, jeśli taka zmiana sprawiłaby, że procedury arbitrażowe byłyby mniej korzystne dla powoda. To, czy nowe procedury będą bardziej korzystne dla powoda, decyduje arbiter, a jeśli wielu powodów prowadzi postępowanie w Sprawach skoordynowanych, o zastosowaniu zmienionych warunków do Spraw skoordynowanych decyduje podmiot prowadzący postępowanie arbitrażowe w drodze postanowienia procesowego.

<EULA.Header>12.4 Zrzeczenie się prawa do wnoszenia pozwu zbiorowego</>

W maksymalnym zakresie dozwolonym przez obowiązujące przepisy prawa, w każdym przypadku niepodlegającym wymogowi arbitrażu (z wyjątkiem omówionego powyżej ograniczonego zakresu obejmującego nierozwiązane Sprawy skoordynowane), Użytkownik i Epic zobowiązują się, że będą wnosić spory, roszczenia albo kwestie sporne pomiędzy Użytkownikiem a Epic odnoszące się do dowolnego Produktu Epic lub ogólnie do Produktów Epic, użytkowania albo usiłowania użytkowania Produktu Epic przez Użytkownika albo do niniejszej Umowy wyłącznie w ramach postępowania indywidualnego i nie będą:

●	dążyć do wniesienia, przystępować do ani uczestniczyć w jakimkolwiek powództwie zbiorowym ani reprezentacyjnym, arbitrażu zbiorowym ani obejmującym całą klasę ani też w jakimkolwiek innym powództwie, w którym inna osoba albo podmiot występuje w charakterze przedstawiciela (np. powództwa prywatne wnoszone w interesie publicznym) albo
●	konsolidować ani łączyć poszczególnych postępowań ani zezwalać innej osobie na takie działanie bez wyraźnej zgody wszystkich stron.

<EULA.Header>12.5 Odrębność postanowień</>

Jeśli wszystkie albo którekolwiek z postanowień niniejszego ustępu okażą się nieważne, niewykonalne albo niezgodne z prawem, Użytkownik i Epic postanawiają, że postanowienie takie zostanie wyłączone z zakresu porozumienia, zaś reszta Umowy pozostanie w mocy i będzie interpretowana tak, jakby wyłączone postanowienie nie było nigdy w niej zawarte. Jedynym wyjątkiem jest sytuacja, w której jeżeli zakaz arbitrażu zbiorowego okaże się nieważny, niewykonalny albo niezgodny z prawem, Użytkownik i Epic przyjmują, że postanowienie to nie będzie pozostawać w mocy jako postanowienie rozdzielne; wówczas cały niniejszy ust. 12, z wyjątkiem ust. 12.4 będzie nieważny i niewykonalny, a wszelkie spory będą rozstrzygane przez sąd, z zastrzeżeniem określonych w niniejszej Umowie postanowień dotyczących właściwości miejscowej i wyboru prawa właściwego. W żadnym przypadku postępowanie arbitrażowe nie będzie prowadzone jako spór zbiorowy bez wyraźnej zgody Epic.

<EULA.Header>12.6 Możliwość rezygnacji w ciągu 30 dni</>

Użytkownik ma prawo zrezygnować i nie być związany przepisami dotyczącymi zrzeczenia się prawa do arbitrażu i wniesienia pozwu zbiorowego zgodnie z postanowieniami niniejszej Umowy. Aby skorzystać z tego prawa, Użytkownik musi poinformować o swojej decyzji na piśmie, przesyłając ją na poniższy adres: Epic Games, Inc., Legal Department, ATTN: ARBITRATION OPT-OUT, Box 254, 2474 Walnut Street, Cary, North Carolina, 27518, U.S.A. Zawiadomienie <EULA.Highlight>musi</> zawierać imię i nazwisko Użytkownika, jego adres pocztowy i nazwę konta używaną przez niego w trakcie grania w Fortnite oraz informację, że Użytkownik nie chce rozstrzygać sporów ze spółką Epic w drodze arbitrażu. <EULA.Highlight>Zawiadomienie musi zostać nadane albo złożone w ciągu 30 dni od dnia pierwszej akceptacji niniejszej umowy pod rygorem nieważności, chyba że przepisy obowiązującego prawa nakładają dłuższy okres; w przeciwnym razie użytkownik będzie zobowiązany do udziału w arbitrażu w sprawie sporu zgodnie z postanowieniami niniejszego ustępu.</>Dołożenie starań, aby Epic otrzymał zawiadomienie o rezygnacji, jest obowiązkiem Użytkownika, dlatego warto wysłać je w sposób zapewniający potwierdzenie doręczenia. Jeżeli Użytkownik zrezygnuje z tych postanowień dotyczących arbitrażu, nie będą one wiążące dla Epic w kontekście Sporów z tym Użytkownikiem.

<EULA.Header>13. Kwestie dotyczące rządu Stanów Zjednoczonych</>

Oprogramowanie stanowi „Przedmiot komercyjny” (zgodnie z definicją tego pojęcia zawartą w tytule 48 Kodeksu Przepisów Federalnych § 2.101), składający się z „Komercyjnego oprogramowania komputerowego” oraz „Dokumentacji komercyjnego oprogramowania komputerowego” (zgodnie ze znaczeniem tych pojęć użytym w tytule 48 Kodeksu Przepisów Federalnych § 12.212 albo w tytule 48 Kodeksu Przepisów Federalnych § 227.7202). Licencja na Oprogramowanie przyznawana Użytkownikom końcowym będącym amerykańskimi podmiotami rządowymi jest przyznawana wyłącznie jako licencja na Przedmiot komercyjny oraz wyłącznie z prawami przyznawanymi innym licencjobiorcom na mocy niniejszej Umowy.

Użytkownik zobowiązuje się przestrzegać wszystkich obowiązujących przepisów prawa federalnego i zagranicznego oraz podjąć wszystkie wymagane kroki. Użytkownik zgadza się nie używać, eksportować, ponownie eksportować ani nie pobierać Oprogramowania lub Usług do (albo do obywatela lub mieszkańca) jakiegokolwiek kraju, na który Stany Zjednoczone nałożyły embargo na towary, ani do którejkolwiek z osób wymienionej na liście osób objętych sankcjami Departamentu Skarbu Stanów Zjednoczonych lub uwzględnionej w tabeli zakazu zamówień Departamentu Handlu Stanów Zjednoczonych. Użytkownik oświadcza i gwarantuje, że nie znajduje się na terytorium ani pod kontrolą, nie jest obywatelem ani mieszkańcem, ani też nie pochodzi z żadnego kraju objętego ograniczeniami lub zakazami przez Stany Zjednoczone oraz że nie figuruje na żadnej liście podmiotów ograniczonych ani zabronionych.

<EULA.Header>14. Zmiany w niniejszej Umowie</>

<EULA.Highlight>Spółka Epic może w dowolnym momencie i wedle własnego uznania opublikować zmienioną Umowę, Regulamin świadczenia usług albo Politykę prywatności, zamieszczając ich treść w swojej witrynie internetowej lub udzielając Użytkownikowi cyfrowego dostępu do zmienionych wersji tych dokumentów w najbliższym momencie uzyskiwania przez Użytkownika dostępu do Oprogramowania. Gdyby jakakolwiek zmiana niniejszej Umowy, Regulaminu świadczenia usług albo Polityki prywatności była dla Użytkownika nie do zaakceptowania, Użytkownik może rozwiązać niniejszą Umowę i musi zaprzestać korzystania z Oprogramowania. Dalsze korzystanie z Oprogramowania będzie oznaczać przyjęcie postanowień zmienionej Umowy i Regulaminu świadczenia usług oraz potwierdzenie zapoznania się ze zmienioną Polityką prywatności.</>

<EULA.Header>15.	 Zakaz cesji</>

Bez uzyskania uprzedniej pisemnej zgody spółki Epic Użytkownik nie może przenieść, przekazać, podzlecać żadnego ze swoich praw ani obowiązków wynikających z postanowień niniejszej Umowy ani obciążać nimi, zaś każda taka próba podjęta bez takiej zgody zostanie uznana za nieważną. Jeżeli zawarte w niniejszej Umowie ograniczenia związane z przekazywaniem Oprogramowania nie będą wykonalne na mocy przepisów prawa kraju Użytkownika, wówczas niniejsza Umowa będzie wiążąca dla wszelkich odbiorców Oprogramowania. Spółka Epic może w dowolnym momencie przenieść, przekazać, podzlecić każde ze swoich praw lub obowiązków wynikających z postanowień niniejszej Umowy bądź obciążyć nimi.

<EULA.Header>16. Definicje</>

W niniejszej Umowie poniższym określeniom pisanym wielką literą (w wersji angielskiej) przypisano następujące znaczenia:

„<EULA.Highlight>Wykrywanie oszukiwania</>” to funkcja mająca wykrywanie Oszukiwania.

„<EULA.Highlight>Oszukiwanie</>” oznacza programy, metody lub inne procesy, które mogą zapewniać graczom nieuczciwą przewagę konkurencyjną w Oprogramowaniu.

„<EULA.Highlight>Informacje poufne</>” oznaczają wszelkie informacje niedostępne publicznie związane z Oprogramowaniem, w tym w szczególności informacje związane z rozgrywką lub innymi treściami, Walutą gry, Treściami, Usługami, opiniami zwrotnymi i komentarzami Użytkownika oraz opiniami zwrotnymi lub komentarzami jakiegokolwiek innego licencjobiorcy Oprogramowania lub dowolnego przedstawiciela Epic.

„<EULA.Highlight>Treść</>” oznacza wszelkie elementy wirtualne, środowiska wirtualne (takie jak wyspy) lub inne treści, które Epic udostępnia Użytkownikowi w celu uzyskiwania przez Użytkownika dostępu do nich lub ich pobierania za pomocą Oprogramowania lub w związku z nim, co wyraźnie obejmuje Muzykę licencjonowaną oraz TU, które na korzystanie z których nasi użytkownicy udzielili nam licencji.

W zależności od głównego miejsca zamieszkania Użytkownika „<EULA.Highlight>spółka Epic</>” oznacza:

a. Epic Games, Inc., spółkę zarejestrowaną w stanie Maryland z siedzibą główną pod adresem Box 254, 2474 Walnut Street, Cary, Karolina Północna, 27518, Stany Zjednoczone; albo

b. Epic Games Entertainment International GmbH, spółką z ograniczoną odpowiedzialnością utworzoną zgodnie z prawem szwajcarskim, z siedzibą pod adresem Platz 10 6039 Root D4, Szwajcaria.

„<EULA.Highlight>Informacje zwrotne</>” oznaczają wszelkie informacje zwrotne albo sugestie przekazywane Epic w związku z Oprogramowaniem, Usługami albo innymi produktami i usługami Epic.

„<EULA.Highlight>Usługi</>” oznaczają wszelkie usługi udostępniane Użytkownikowi za pośrednictwem Oprogramowania, w tym usługi nabywania, utrzymywania i wykorzystywania Waluty gry i Treści.

Termin „<EULA.Highlight>Oprogramowanie</>” oznacza zastrzeżone oprogramowanie funkcjonujące pod nazwą Fortnite, co obejmuje również wszelkie poprawki, aktualizacje i uaktualnienia tej aplikacji, a także wszelkie powiązane treści i dokumentację udostępnione Użytkownikowi przez Epic na mocy niniejszej Umowy, w tym w szczególności wszystkie kody oprogramowania, tytuły, motywy, obiekty, znaki, nazwy, dialog, slogany, lokalizacje, historie, dzieła, animacje, koncepcje, dźwięki, efekty audiowizualne, metody działania i kompozycje muzyczne związane z taką aplikacją oraz wszelkie kopie dowolnego z powyższych. Oprogramowanie obejmuje w szczególności całość Waluty gry i Treści, za które Użytkownik uiścił związaną z nimi opłatę lub w inny sposób nabył licencję zgodnie z postanowieniami ustępu 4.

<EULA.Header>17. Postanowienia dodatkowe</>

Niniejsza Umowa oraz wszelkie powołane w niej dokumenty stanowią całość ustaleń przyjętych pomiędzy Użytkownikiem a spółką Epic w odniesieniu do przedmiotu niniejszej Umowy. Wszelka inna korespondencja, oferty i oświadczenia dotyczące przedmiotu niniejszej Umowy są wykluczone.

Oryginalną wersją językową niniejszej Umowy jest wersja angielska; wszelkie tłumaczenia są zapewniane wyłącznie w celach poglądowych. Strony wyraźnie postanawiają, aby niniejszy Regulamin i wszystkie powiązane dokumenty były sporządzane w języku angielskim. Les parties déclarent qu'elles ont demandé et par les présentes confirment leur desir exprés que cette convention soit rédigee en anglais. Użytkownik zrzeka się wszelkich praw przysługujących mu ewentualnie na mocy przepisów jego kraju praw do sporządzenia albo interpretowania niniejszej Umowy w języku obowiązującym w innym kraju.

Niniejsza Umowa opisuje określone prawa ustawowe. Użytkownikowi mogą przysługiwać inne prawa na mocy przepisów prawa obowiązujących w systemie prawnym użytkownika. Niniejsza Umowa nie zmienia praw Użytkownika wynikających z przepisów prawa obowiązujących w systemie prawnym użytkownika, jeśli przepisy te nie zezwalają na taką zmianę. Ograniczenia i wyłączenia gwarancji i środki prawne określone w niniejszej Umowie mogą nie dotyczyć Użytkownika, jeżeli właściwy system prawny nie zezwala na nie w danych okolicznościach. W przypadku, gdy niektóre postanowienia niniejszej Umowy zostaną uznane przez sąd lub trybunał właściwej jurysdykcji za niewykonalne, postanowienia te będą egzekwowane wyłącznie w najszerszym możliwym zakresie dozwolonym przez obowiązujące prawo, a pozostałe postanowienia niniejszej Umowy pozostaną w pełnej mocy.

Żadne działanie spółki Epic polegające na wykonaniu, niewykonaniu lub opóźnieniu w wykonaniu jej jakichkolwiek praw na mocy niniejszej Umowy, na mocy przepisów prawa lub zasad słuszności, nie zostanie uznane za zrzeczenie się tych ani innych praw ani środków prawnych przewidzianych w umowie, przepisach prawa lub według zasad słuszności.

Użytkownik przyjmuje, że na mocy niniejszej Umowy nie przyznaje się żadnego prawa ani środków prawnych żadnej osobie niebędącej stroną niniejszej Umowy, chyba że umowa wyraźnie to przewiduje.

Zobowiązania Epic podlegają istniejącemu prawu i postępowaniom prawnym, a Epic może stosować się do wniosków bądź wymogów organów porządkowych lub regulacyjnych mimo warunków sprzecznych zawartych w niniejszej Umowie.

<EULA.Header>18. Dodatkowe warunki korzystania dla poszczególnych platform</>

<EULA.Header>18.1 Użytkownicy Sony PlayStation</>

Następujące dodatkowe warunki obowiązują w zakresie Oprogramowania dostępnego do użytku na urządzeniach PlayStation będących własnością albo kontrolowanych przez użytkownika:

Należy pamiętać, że Epic będzie przechowywał dane konta Sony Entertainment Network, w tym adres e-mail i identyfikator online użytkownika, w sposób przedstawiony w Polityce prywatności Epic. Epic może umożliwiać swoim użytkownikom wyszukiwanie innych kont Epic wg ich kont SEN, a inni użytkownicy Epic mogą wysyłać użytkownikowi zaproszenia do znajomych. Ustawienia prywatności konta SEN użytkownika nie zostaną zastosowane wobec konta Epic tego użytkownika.

W żadnym razie nie wolno użytkownikowi wymieniać żadnej wirtualnej waluty w ramach Oprogramowania na realną walutę, dobra materialne czy inne świadczenia w naturze i w sposób wyraźny zabrania się mu angażowania w sprzedaż czy wymianę takiej waluty wirtualnej poza platformą, np. poprzez eBay czy inne witryny aukcyjne.

<EULA.Highlight>Dotyczy użytkowników SIEA: </>Purchase and use of items are subject to the Network Terms of Service and User Agreement. This online service has been sublicensed to you by Sony Interactive Entertainment America.

Zawartość zakupiona za pośrednictwem sklepu udostępnionego w grze oznacza, że została ona zakupiona od firmy Sony Interactive Entertainment Network Europe Limited („SIENE”) i podlega Warunkom świadczenia usług obowiązującym w sieci PlayStation™Network, z którymi można zapoznać się w sklepie PlayStation™Store. Prawa użytkowania należy sprawdzać przy każdym zakupie, ponieważ mogą one być różne w zależności od pozycji. Jeśli nie zaznaczono inaczej, zawartość dostępna w dowolnym sklepie udostępnionym w grze jest objęta tą samą klasyfikacją co gra.

<EULA.Header>18.2 Użytkownicy Microsoft Xbox</>

Następujące dodatkowe warunki obowiązują w zakresie Oprogramowania dostępnego do użytku na urządzeniach Xbox Live będących własnością albo kontrolowanych przez użytkownika:

Ani Microsoft Corporation, ani żadna z jej jednostek stowarzyszonych (łącznie „<EULA.Highlight>Microsoft</>”) nie ma żadnego obowiązku zapewniać wsparcia ani pomocy technicznej w odniesieniu do Oprogramowania czy Usług.

Żadne postanowienia niniejszej Umowy w żaden sposób nie są nadrzędne wobec ani nie zmieniają relacji między użytkownikiem a Microsoft wynikających z dowolnych umów między użytkownikiem a Microsoft, w tym warunków użytkowania Xbox Live.

Ponadto w zakresie maksymalnie dopuszczalnym przez obowiązujące przepisy prawa, całkowita odpowiedzialność Podmiotów Epic (poza Microsoft) wynikająca z niniejszej Umowy albo Oprogramowania (w tym wszelką Walutą w grze albo Zawartością) albo Usług albo z nimi związana nie przekroczy ewentualnych łącznych kwot zapłaconych Epic przez użytkownika za Oprogramowanie (w tym wszelką Walutę w grze albo Zawartość) w ciągu 12 (dwunastu) miesięcy bezpośrednio poprzedzających zdarzenia dające podstawę takiej odpowiedzialności i Microsoft nie będzie odpowiedzialny wobec użytkownika w wyniku niniejszej Umowy ani w odniesieniu do Oprogramowania (w tym w zakresie wszelkiej Waluty w grze albo Zawartości) albo Usług albo w związku z nimi. Te ograniczenia i wyłączenia dotyczące odszkodowań obowiązują nawet jeśli dowolny środek zaradczy nie zapewnia odpowiedniego zadośćuczynienia.

<EULA.Header>18.3 Użytkownicy Apple iOS</>

Następujące dodatkowe warunki obowiązują w zakresie Oprogramowania dostępnego do użytku na dowolnych urządzeniach Apple, Inc. („Apple”) iPhone albo iPad będących własnością albo kontrolowanych przez użytkownika:

Użytkownik przyjmuje do wiadomości, że umowa którą zawiera, nie jest umową z Apple. Odpowiedzialność za Oprogramowanie i zawarte w nim treści ponosi wyłącznie Epic, a nie Apple.

Korzystanie przez użytkownika z Oprogramowania podlega postanowieniom niniejszej Umowy i ma odpowiadać Regulaminowi użytkowania określonemu w Warunkach użytkowania App Store z dnia pobrania albo pierwszego użycia Oprogramowania (co do którego użytkownik oświadcza, że miał okazję się z nim zapoznać).

Użytkownik przyjmuje, że Apple nie ma żadnego obowiązku zapewniać wsparcia i pomocy technicznej w odniesieniu do Oprogramowania czy Usług.

Użytkownik przyjmuje do wiadomości i wyraża zgodę na to, że Apple nie ponosi odpowiedzialności za żadne gwarancje na produkt, wyraźne ani dorozumiane zgodnie z przepisami prawa, dotyczące Oprogramowania albo Usług. Jeśli użytkownik jest uprawniony na mocy przepisów prawa do gwarancji w swoim kraju albo w innej jurysdykcji, wówczas w razie niezapewnienia dla Oprogramowania albo Usług takiej wymaganej gwarancji użytkownik może poinformować o tym firmę Apple w celu otrzymania zwrotu zapłaconych Apple przez użytkownika ewentualnych kosztów zakupu Oprogramowania. W zakresie maksymalnie dopuszczalnym przez obowiązujące przepisy prawa firma Apple nie będzie mieć żadnych innych zobowiązań gwarancyjnych w odniesieniu do Oprogramowania ani Usług, a za wszelkie pozostałe roszczenia, straty, zobowiązania, odszkodowania, koszty i wydatki związane z jakimikolwiek przypadkami niezgodności z taką wymaganą gwarancją będzie odpowiadać wyłącznie Epic. Jednakże użytkownik rozumie i zgadza się na to, że zgodnie z niniejszą Umową Epic odmawia wszelkich gwarancji dowolnego rodzaju względem Oprogramowania i Usług, a zatem Oprogramowania ani Usług nie dotyczą żadne gwarancje poza wymaganymi prawem.

Za uwzględnianie wszelkich roszczeń użytkownika albo osoby trzeciej w związku z Oprogramowaniem albo Usługami albo posiadaniem lub użytkowaniem przez Użytkownika Oprogramowania albo Usług odpowiada Epic, a nie firma Apple, przy czym obejmuje to w szczególności: (i) roszczenia z tytułu odpowiedzialności za wady produktu; (ii) wszelkie roszczenia, według których Oprogramowanie bądź Usługi nie spełniają jakiegokolwiek odnośnego wymogu prawnego albo regulacyjnego; oraz (iii) roszczenia wynikające z praw ochrony konsumentów albo podobnych praw. Jeśli osoba trzecia stwierdzi, że samo Oprogramowanie albo Usługi albo ich posiadanie i użytkowanie przez Użytkownika narusza prawo własności intelektualnej danej osoby trzeciej, za przeprowadzenie śledztwa, obronę, ugodę czy też oddalenie przedmiotowego roszczenia z tytułu naruszenia prawa własności intelektualnej odpowiada wyłącznie Epic, a nie firma Apple (w zakresie ewentualnie wymaganym na mocy niniejszej Umowy).

Użytkownik przyjmuje, że na mocy niniejszej Umowy nie przyznaje się żadnego prawa ani środków prawnych żadnej osobie niebędącej stroną niniejszej Umowy, chyba że umowa wyraźnie to przewiduje. Niezależnie od powyższego firma Apple i jej podmioty zależne są zewnętrznymi beneficjentami niniejszej Umowy, a wraz z przyjęciem niniejszej Umowy przez użytkownika firma Apple uzyska prawo (i będzie się uważać, że to prawo zaakceptowała) do egzekwowania niniejszej Umowy względem Użytkownika jako beneficjent będący osobą trzecią.

Wszelkie pytania, skargi czy roszczenia użytkowników końcowych dotyczące Oprogramowania należy kierować na adres <a id="url" href="mailto:help@fortnite.com" style="EULA.Hyperlink">help@fortnite.com</>.

<EULA.Header>18.4 Użytkownicy Samsung Galaxy</>

Następujące dodatkowe warunki obowiązują w zakresie Oprogramowania dostępnego do użytku na urządzeniach Samsung GALAXY będących własnością albo kontrolowanych przez użytkownika:

Oprogramowanie może zapewniać użytkownikowi możliwość dokonywania płatności poprzez interfejs API firmy Samsung do zakupów w aplikacji. Jeśli użytkownik dokona płatności przy pomocy Samsung In-App-Purchase (zakup w aplikacji), mają zastosowanie Warunki dotyczące aplikacji Samsung GALAXY obowiązujące między użytkownikiem a Samsung Electronics Co., Ltd. (albo jej jednostkami stowarzyszonymi) odnośnie do wykorzystania Samsung In-App-Purchase; równoważne warunki obowiązują wobec płatności i wszelkich zwrotów kosztów związanych z takimi płatnościami.

<EULA.Highlight>Wymóg ujawnienia informacji – miesięczna liczba aktywnych użytkowników w UE (aktualizacja: 15 sierpnia 2025 r.)</>

Szacowana średnia miesięczna liczba aktywnych odbiorców Fortnite w Unii Europejskiej w ciągu ostatnich sześciu miesięcy wyniosła 18,6 mln.
Szacowana średnia miesięczna liczba aktywnych odbiorców Fortnite.com w Unii Europejskiej w ciągu ostatnich sześciu miesięcy wyniosła 2,7 mln.
Użytkownicy, którzy uzyskali dostęp do więcej niż jednej usługi lub jednego produktu Epic w danym miesiącu, są liczeni osobno dla każdej usługi lub produktu.