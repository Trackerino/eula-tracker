<EULA.Highlight>Ultimo aggiornamento 17 dicembre 2024</>

L’utente è invitato a leggere attentamente il presente Contratto, il quale costituisce un documento legale che illustra diritti e obblighi relativi all’utilizzo del Software di Epic, incluso qualsiasi Servizio a cui l’utente acceda o gli acquisti che lo stesso effettui attraverso il Software.   Tramite il download o l’utilizzo del Software, o indicando in altro modo l’accettazione del presente Contratto, l’utente accetta di essere vincolato ai termini e alle condizioni del presente Contratto. Qualora l’utente non dovesse o non potesse accettare i termini e le condizioni del presente Contratto, lo stesso è invitato ad astenersi dal download o dall’utilizzo di questo Software.  

In particolare, desideriamo evidenziare alcuni termini, politiche e procedure importanti nel presente Contratto. Accettando il presente Contratto:

1. L’utente accetta anche le altre regole e politiche di Epic che sono espressamente integrate nel presente Contratto.  L’utente è invitato a leggerle attentamente:

La nostra <a id="url" href="https://www.epicgames.com/site/privacypolicy" style="EULA.Hyperlink">Informativa sulla privacy</> spiega quali informazioni raccogliamo e come le proteggiamo.

La nostra <a id="url" href="https://www.epicgames.com/site/fan-art-policy" style="EULA.Hyperlink">Politica sui contenuti dei fan</> spiega cosa l’utente può fare con la Proprietà intellettuale di Epic nei contenuti che crea.

I nostri <a id="url" href="https://www.epicgames.com/site/tos" style="EULA.Hyperlink">Termini di servizio</> spiegano le regole per l’uso dei nostri siti web. 

2. L’utente concede a Epic una licenza per l’uso di qualsiasi contenuto creato utilizzando il Servizio.  Per maggiori informazioni, consultare la sezione Contenuti generati dall’utente più sotto.

3. L’utente ed Epic accettano di risolvere le controversie mediante arbitrato individuale (non per via giudiziale). Riteniamo che il processo alternativo di arbitrato per la risoluzione delle controversie risolverà qualsiasi controversia in modo equo, più rapido e più efficiente rispetto al contenzioso formale per via giudiziale. La Sezione 12 spiega in dettaglio il processo. L’abbiamo messo in primo piano (e in maiuscolo) perché è importante:

<EULA.Highlight>IL CONTRATTO CONTIENE UNA DISPOSIZIONE VINCOLANTE DI ARBITRATO INDIVIDUALE E RINUNCIA AD AZIONE COLLETTIVA. ACCETTANDO IL PRESENTE CONTRATTO, L’UTENTE ACCETTA DI RISOLVERE LE CONTROVERSIE CON EPIC MEDIANTE ARBITRATO INDIVIDUALE E VINCOLANTE, DI RINUNCIARE AL DIRITTO DI ADIRE ALLE VIE LEGALI INDIVIDUALMENTE O NELL’AMBITO DI UN’AZIONE COLLETTIVA (CLASS ACTION), ED EPIC ACCETTA DI COPRIRE I COSTI DELL’ARBITRATO PER TUTTE LE CONTROVERSIE IN BUONA FEDE FINO A UN MASSIMO DI 10.000 DOLLARI (VEDERE LA SEZIONE 12).</> L’UTENTE HA UN DIRITTO DI RINUNCIA A QUANTO SOPRA SOGGETTO A PRESCRIZIONE.

PER STIPULARE IL PRESENTE CONTRATTO DI LICENZA, L’UTENTE DEV’ESSERE UN ADULTO CHE HA RAGGIUNTO LA MAGGIORE ETÀ NEL PROPRIO PAESE DI RESIDENZA. L’UTENTE È RESPONSABILE DAL PUNTO DI VISTA LEGALE ED ECONOMICO DI TUTTE LE AZIONI DI UTILIZZO O ACCESSO AL NOSTRO SOFTWARE, INCLUSE LE AZIONI DI CHIUNQUE ABBIA IL PERMESSO DI ACCEDERE ALL’ACCOUNT DELL’UTENTE. L’UTENTE AFFERMA DI AVER RAGGIUNTO LA MAGGIORE ETÀ, DI COMPRENDERE E ACCETTARE IL PRESENTE CONTRATTO (INCLUSI I TERMINI DI RISOLUZIONE DELLE CONTROVERSIE). PER COLORO CHE NON HANNO RAGGIUNTO LA MAGGIORE ETÀ, IL GENITORE O TUTORE LEGALE DEVE ACCONSENTIRE AL PRESENTE CONTRATTO.

Determinate parole o frasi sono definite con determinati significati quando utilizzate nel presente Contratto. Tali parole e frasi sono definite di seguito nella Sezione 16.

 Se la residenza principale dell’utente si trova negli Stati Uniti d’America, il suo accordo è con Epic Games, Inc. Se non si trova negli Stati Uniti d’America, l’accordo dell’utente è con Epic Games Entertainment International GmbH. 

<EULA.Header>1. Concessione della licenza</>

Epic concede all’utente un diritto e una licenza limitati personali, non esclusivi, non trasferibili e non cedibili in sublicenza per installare e utilizzare il Software su dispositivi compatibili di proprietà dell’utente o controllati dallo stesso a scopo di intrattenimento personale (la “<EULA.Highlight>Licenza</>”). I diritti concessi da Epic all’utente ai sensi della Licenza sono soggetti ai termini del presente Contratto, e l’utente ha la facoltà di utilizzare la Licenza soltanto a condizione che rispetti tutti i termini ivi applicabili

La Licenza diventa efficace a partire dalla data in cui l’utente accetta il presente Contratto. Il Software viene concesso in licenza, non venduto, all’utente ai sensi della Licenza. La Licenza non concede all’utente alcun titolo o proprietà relativamente al Software.

<EULA.Header>2. Condizioni di licenza</>

L’utente non è autorizzato a svolgere o tentare di svolgere alcuna delle seguenti operazioni per quanto riguarda il Software o una qualsiasi delle sue parti: (a) utilizzarli a fini commerciali o per uno scopo promozionale eccetto se in presenza di specifica autorizzazione di Epic; (b) copiarli, riprodurli, distribuirli (anche tramite un server di rete), visualizzarli o utilizzarli in un modo che non sia espressamente autorizzato nel presente Contratto; (c) venderli, noleggiarli, affittarli, concederli in licenza, distribuirli o altrimenti trasferirli; (d) compiervi attività di reverse engineering, derivarne il codice sorgente, modificarli, adattarli, tradurli, decompilarli, disassemblarli o creare opere derivate basate su di essi; (e) rimuovere, disabilitare, eludere o modificare qualsiasi avviso di proprietà o etichetta o tecnologia di sicurezza in essi inclusi; (f) creare, sviluppare, distribuire o utilizzare qualsiasi programma software non autorizzato per ottenere vantaggi in qualsiasi modalità di gioco online o di altro tipo; (g) utilizzarli per violare o ledere i diritti di terze parti, inclusi, a titolo esemplificativo ma non esaustivo, qualsiasi diritto di proprietà intellettuale, pubblicità o privacy; o (h) utilizzarli, esportarli o riesportarli in violazione di qualsiasi legge o regolamento applicabile; o (i) comportarsi in modo da pregiudicare la fruizione del Software da parte di altri utenti, così come intesa da Epic, a suo insindacabile giudizio, ivi compresi, a titolo esemplificativo e non esaustivo, molestie, uso di un linguaggio offensivo o ingiurioso, abbandono del gioco, sabotaggio del gioco, spamming, social engineering o truffa, applicazione o uso di metodi non autorizzati da Epic e che interferiscono con la riuscita e/o lo sviluppo del Software (tra cui Imbrogli, bot, script o metodi non espressamente autorizzati da Epic) dando all’utente e/o a un altro utente un vantaggio su altri giocatori che non usano tali metodi oppure dando luogo o comunque favorendo tale software non autorizzato.

Il Software potrebbe contenere il software o alcune funzioni Cheat Detection o, durante l’installazione del Software, l’utente potrebbe essere invitato a installare il software Cheat Detection. Qualora non si desideri installare il software Cheat Detection oppure si voglia rimuovere o disattivare il software Cheat Detection o alcune funzioni in qualunque momento, la Licenza concessa all’utente cesserà automaticamente e l’utente potrebbe non riuscire a utilizzare il Software. Il Software o il software Cheat Detection può acquisire e trasmettere informazioni relative all’account dell’utente, alle sue azioni di gioco e a programmi o processi potenzialmente non autorizzati in relazione con Cheat Detection, in base all’Informativa sulla privacy di Epic. In caso di identificazione di Imbrogli, l’utente acconsente affinché Epic possa esercitare tutti o qualunque diritto conferito ai sensi del presente Contratto.

<EULA.Header>3. Aggiornamenti e patch</>

Epic può fornire patch, aggiornamenti o miglioramenti del Software che devono essere installati per poter continuare a usare il Software o i Servizi. Epic può aggiornare il Software in remoto senza preavviso, e con la presente scrittura si acconsente all’applicazione di patch, aggiornamenti e migliorie da parte di Epic. Epic potrebbe modificare, sospendere, interrompere, sostituire, cambiare o limitare l’accesso dell’utente a qualsiasi aspetto del Software o dei Servizi in qualsiasi momento. L’utente riconosce che l’uso del Software o dei Servizi non conferisce alcun interesse, economico o di altro genere, relativo a qualsiasi aspetto o caratteristica del Software o dei Servizi, inclusi, a titolo non esaustivo (ove applicabile), premi di gioco, trofei, risultati, livelli dei personaggi, Moneta virtuale o Contenuti. Inoltre, l’utente riconosce che tutti i dati sui personaggi, i progressi di gioco, la personalizzazione del gioco o altri dati relativi al proprio utilizzo del Software o dei Servizi potrebbero cessare di essere disponibili in qualsiasi momento senza preavviso da parte di Epic, ivi compresi, a titolo esemplificativo e non esaustivo, a seguito dell’applicazione di una patch, aggiornamento o upgrade da parte di Epic. Epic non si assume alcun obbligo di manutenzione o supporto relativamente al Software o ai Servizi.

<EULA.Header>4. Valuta di gioco e Contenuti</>

Epic potrebbe offrire all’utente la possibilità di acquisire licenze per valuta di gioco (“<EULA.Highlight>Valuta di Gioco</>”) o Contenuti, come: (a) acquistare una licenza limitata per usare Valuta di Gioco a pagamento (“<EULA.Highlight>Valuta di Gioco acquistata</>”), (b) ottenere una licenza limitata per usare Valuta di Gioco eseguendo o compiendo attività specifiche nel Software, o (c) acquistare a pagamento, scambiare Valuta di Gioco od ottenere una licenza limitata per usare i Contenuti. Inoltre, Epic potrebbe facilitare lo scambio di determinati Contenuti tramite il Software, in alcuni casi a fronte del pagamento di un corrispettivo.   L’utente può utilizzare tale Valuta di Gioco o Contenuti soltanto in caso di pagamento del relativo corrispettivo (se previsto). Se l’utente ottiene o paga un corrispettivo per avere tale Valuta di Gioco o Contenuti, sta ottenendo o acquistando da Epic il diritto di avere una propria licenza che include tale Valuta di Gioco o Contenuti.   A prescindere dagli eventuali riferimenti che Epic potrebbe effettuare, al di fuori del presente Contratto, all’acquisto o alla vendita di Valuta di Gioco o Contenuti, sia la Valuta di Gioco che i Contenuti vengono concessi in licenza e non venduti all’utente ai sensi della Licenza.  L’uso del Saldo di un Conto Epic per l’acquisto di Valuta di Gioco o Contenuti è soggetto ai Termini di servizio di Epic.

Né la Valuta di Gioco né i Contenuti sono convertibili in denaro o valore monetario da Epic o da qualsiasi altro soggetto, salvo ove diversamente previsto dalla legge applicabile.   La Valuta di Gioco e i Contenuti non hanno un valore equivalente in valuta reale e non fungono quale sostituto della valuta reale.  Né Epic né qualsiasi altro soggetto o entità si hanno alcun obbligo di scambiare la Valuta di Gioco o i Contenuti con qualsiasi oggetto di valore, ivi compresa, a titolo esemplificativo e non esaustivo, la valuta reale. L’utente conviene che Epic potrebbe intraprendere azioni che potrebbero influire sul valore percepito o sul prezzo di acquisto, se applicabile, della Valuta di Gioco e dei Contenuti in qualsiasi momento, salvo laddove proibito dalla legge applicabile. 

Tutti gli acquisti della Valuta di Gioco Acquistata e dei Contenuti sono definitivi e non sono rimborsabili, né trasferibili o scambiabili in alcun caso, salvo ove altrimenti previsto dalla legge applicabile.  Epic, a propria esclusiva discrezione, potrebbe imporre dei limiti alla quantità di Valuta di Gioco o Contenuti che possono essere acquistati, guadagnati, accumulati, riscattati o altrimenti utilizzati. 

Salvo ove altrimenti proibito dalla legge applicabile, Epic, a propria esclusiva discrezione, ha il diritto assoluto di gestire, modificare, sostituire, sospendere, annullare o eliminare la Valuta di Gioco o i Contenuti, compresa la possibilità per l’utente di accedere a o utilizzare Valuta di Gioco o Contenuti, senza preavviso o responsabilità nei confronti dell’utente. L’utente non è autorizzato a trasferire, vendere, regalare, scambiare, negoziare, locare, concedere in sublicenza o noleggiare Valuta di Gioco o Contenuti se non nell’ambito del Software e secondo quanto espressamente consentito da Epic. 

Eccetto laddove sia altrimenti proibito dalla legge applicabile, Epic si riserva e mantiene tutti i diritti, titoli e interessi, proprietari o di altra natura, relativi alla Valuta di Gioco e ai Contenuti.   La licenza relativa alla Valuta di Gioco e ai Contenuti cesserà al termine della Licenza e secondo quanto ivi altrimenti disposto.

Nel momento in cui l’utente fornisce i dati di pagamento a Epic o a un suo agente autorizzato per la relativa elaborazione, l’utente dichiara di essere autorizzato all’uso della carta di pagamento, PIN, chiavetta, conto o altro metodo di pagamento specificato dall’utente, e quest’ultimo autorizza Epic ad addebitare l’importo integrale della transazione tramite tale metodo di pagamento.

<EULA.Header>5 Contenuti generati dall’utente</>

Epic può fornire funzionalità attraverso il Software o i Servizi che consentono all’Utente di creare, sviluppare, modificare o fornire Contenuti (User Generated Content, “UGC”) e di caricare, pubblicare o rendere altrimenti disponibili UGC ad alcuni o a tutti gli utenti dei Servizi. Queste funzioni possono anche consentire all’utente di interagire con gli UGC, manipolarli e modificarli in tutto o in parte. Epic può modificare, limitare o interrompere alcune caratteristiche del Servizio senza preavviso o responsabilità nei confronti dell’utente.

Gli “UGC” includono, a titolo esemplificativo e non esaustivo, edifici, messaggi di chat, dati dei personaggi, personalizzazione del gioco, costruzioni in-game, replay, cinematiche, script e programmi, modalità, gameplay, esperienze, funzionalità interattive e screenshot, musica, suoni, registrazioni sonore (e le opere musicali in esse incorporate) combinazioni audiovisive, opere musicali, animazioni, dati audio della chat vocale e altri tipi di opere (singolarmente o in combinazione).

Per informazioni sulle nostre pratiche di moderazione dei contenuti, visitare il nostro <a id="url" href="https://safety.epicgames.com/" style="EULA.Hyperlink">Centro Sicurezza e protezione</>.

Se l’utente utilizza la funzione di chat vocale e la segnalazione vocale è abilitata in un chat vocale, sul Suo dispositivo e sui dispositivi dei partecipanti alla chat vocale vengono memorizzati frammenti (snippet) di dati audio della chat vocale. Se viene segnalata una violazione delle nostre <a id="url" href="https://www.epicgames.com/community-rules" style="EULA.Hyperlink">Regole della community</>, tali snippet possono essere trasmessi a Epic ed esaminati per far rispettare tali regole. Previa verifica umana, Epic può analizzare le comunicazioni di gioco dell’utente (comprese le chat di testo e vocali) con tecnologie di apprendimento automatico per aiutare a identificare un comportamento dannoso, nocivo o fraudolento nei nostri servizi.

<EULA.Highlight>Licenza ad Epic.</> Se l’Utente rende o ha reso disponibile degli UGC nei Servizi, lo stesso concede a Epic il permesso di ospitare, copiare, importare, archiviare, modificare, adattare, mostrare, eseguire pubblicamente (anche tramite trasmissioni audio digitali), riprodurre (e fare riproduzioni meccaniche di opere musicali incarnate in registrazioni sonore), creare opere derivate (compresa la sincronizzazione con immagini visive), mostrare pubblicamente, trasferire, concedere in sublicenza e distribuire (collettivamente “Utilizzo”) tali UGC, in tutto o in parte, anche per scopi commerciali pubblicitari e di marketing, in qualsiasi Paese. Tale autorizzazione è perpetua e irrevocabile e si applica a qualsiasi media, piattaforma o canale in relazione al Software e ai Servizi.

I diritti che l’utente concede a Epic in questa Sezione sono forniti a tutto il pubblico, il che significa che i proprietari o gli operatori di servizi di terze parti non avranno alcuna responsabilità separata nei confronti dell’utente o di qualsiasi altra terza parte per gli UGC forniti o utilizzati su tali servizi di terze parti tramite il Servizio. Epic ha bisogno di queste autorizzazioni per rendere gli UGC dell’utente disponibile ai giocatori come parte dei Servizi (cioè nel gioco) e per renderli disponibili agli streamer e ai creatori di contenuti al di fuori dei Servizi (ad esempio, per l’uso su altre piattaforme). Questi diritti devono essere irrevocabili a causa dei numerosi canali in cui gli UGC sono distribuiti da noi e da altri dopo la loro creazione.

L’utente è consapevole che non ha diritto a ricevere alcun compenso, onorario, corrispettivo o altra remunerazione in relazione ai suoi UGC per qualsiasi motivo, compreso l’esercizio da parte di Epic dei diritti che l’utente concede a Epic in questa Sezione e che Epic non è obbligata a esercitare i diritti che l’utente concede.

<EULA.Highlight>Contenuti suggeriti</>. Fortnite raccomanda all’utente di usare le isole per contribuire a migliorare la sua esperienza relativa al servizio e mostrargli più contenuti con cui potrebbe essere interessato a giocare.  In Scopri disponiamo di diverse categorie, quali “di tendenza”, “nuove esperienze” e “ideale con gli amici”.  La Homebar è la prima riga che l’utente visualizza nella pagina Scopri; essa raccoglie le raccomandazioni relative alle isole da diversi tipi di categorie.  Organizziamo e classifichiamo le isole che mostriamo all’utente in base a diversi fattori, tra cui la cronologia di gioco dell’utente e le informazioni di gioco, come il numero di utenti che stanno giocando, il numero di giocatori con un’isola tra i loro favoriti, il numero di modifiche per ogni isola, il tempo impiegato da un creatore a modificare la propria isola, il momento in cui un’isola è stata visualizzata per la prima volta, il numero di edifici presenti su un’isola, la dimensione media del gruppo e quanto spesso e quanto a lungo l’utente ha giocato con un’isola.

L’utente può decidere di disattivare le raccomandazioni personalizzate riguardo all’esperienza di gioco quando usa la scheda Scopri andando direttamente sulle proprie impostazioni, alla voce “Account e privacy” e “Privacy nel gioco”, dove potrà disattivare o riattivare questa impostazione.

<EULA.Highlight>Opere musicali. </> Epic può, a sua esclusiva discrezione, scegliere di rendere disponibili le registrazioni sonore e le opere musicali incorporate nelle registrazioni sonore (“Musica concessa in licenza”) in relazione agli UGC. Se Epic rende disponibile la Musica concessa in licenza per l’uso negli UGC dell’utente, Epic concede a quest’ultimo una licenza non esclusiva, personale, limitata, revocabile e non trasferibile per: (a) sincronizzare la Musica concessa in licenza negli UGC durante il periodo in cui la Musica concessa in licenza è resa disponibile attraverso i Servizi e (b) riprodurre, ascoltare e interagire con gli UGC contenenti la Musica concessa in licenza esclusivamente attraverso i Servizi.

Le modifiche apportate dall’utente (ad esempio, variazioni, utilizzo di una parte della Musica concessa in licenza per la sincronizzazione con gli UGC) sono considerate opere derivate incluse nella definizione di Musica concessa in licenza, i cui diritti sono detenuti da Epic e dai suoi licenzianti.

<EULA.Highlight>Regole speciali per gli artisti discografici.</> Se l’utente è un compositore o un autore di un’opera musicale e (a) è affiliato o membro di un’organizzazione di tutela dei diritti di esecuzione (Performing-rights organization, “PRO”), (b) è legato da contratto con un’etichetta discografica o (c) ha ceduto i propri diritti a un editore musicale, in tal caso deve notificare alla parte interessata la licenza esente da diritti d’autore che concede a Epic attraverso il presente Accordo. L’utente è l’unico responsabile della conformità agli obblighi contrattuali o di rendicontazione della parte interessata e (se del caso) dell’ottenimento del consenso di tale parte a concedere la licenza (o le licenze) royalty-free nel presente Accordo, anche qualora l’utente crei nuove registrazioni attraverso il Servizio che la sua etichetta potrebbe tentare di rivendicare.

L’utente dichiara e garantisce che qualsiasi UGC contenente Musica concessa in licenza non è soggetto a royalties ed Epic non ha alcun obbligo di pagare royalties a terzi, inclusi, senza limitazioni, i titolari di diritti d’autore di registrazioni sonore (ad esempio, un’etichetta discografica), i titolari di diritti d’autore di opere musicali (ad esempio, un editore musicale), una PRO (ad esempio, ASCAP, BMI, SESAC, ecc.), una PRO di registrazioni sonore, qualsiasi sindacato o corporazione, o altre terze parti.

Epic non ammette attività di violazione della proprietà intellettuale attraverso il Software o i Servizi. L’utente non può e accetta di non creare, generare o rendere disponibile attraverso il Software o i Servizi qualsiasi UGC per cui non abbia il diritto di concedere a Epic tale licenza in tutti gli elementi (inclusa la Musica concessa in licenza) degli UGC.

Se l’utente sceglie di creare, generare o rendere disponibile i suoi UGC tramite il Software o i Servizi, è l’unico responsabile dei suoi UGC e dichiara e garantisce che:

(a) l’utente è il creatore e il proprietario e dispone di tutte le licenze e i diritti necessari per utilizzare e autorizzare Epic a sfruttare la licenza sopra concessa;

(b) gli UGC dell’utente, e l’utilizzo degli UGC da parte di Epic come previsto dal presente Accordo, non infrangeranno o violeranno alcun diritto di terzi, compresi i diritti d’autore, i marchi, i brevetti, i segreti commerciali, i diritti morali o i diritti di privacy o pubblicità;

(c) Epic non deve ottenere ulteriori licenze, fornire attribuzioni o pagare royalties o altri compensi a terzi; e 

(d) l’utilizzo da parte di Epic degli UGC dell’utente non violerà alcun contratto di terzi né causerà la violazione da parte di Epic di leggi o regolamenti applicabili.

L’utente è responsabile dei propri UGC, pertanto non deve rendere disponibili contenuti discutibili sui Servizi o tramite gli stessi. Qualora lo faccia, potremmo doverli rimuovere. Epic può, ma non ha alcun obbligo di, modificare o controllare qualsiasi UGC che l’utente o altri rendono disponibili attraverso il Software o i Servizi. Epic può in qualsiasi momento schermare, rimuovere, cancellare, modificare, bloccare o rifiutare di pubblicare UGC che violino il presente Contratto o che siano altrimenti discutibili, come stabilito a esclusiva discrezione di Epic e senza alcun preavviso o responsabilità nei confronti dell’utente o di terzi.  Se l’utente fornisce UGC, può utilizzare solo gli strumenti che Epic fornisce attraverso la normale funzionalità del Servizio per rimuovere o modificare quel tipo specifico di UGC.

L’utente è consapevole di poter essere esposto a UGC provenienti da una varietà di fonti quando utilizza il Software o i Servizi e riconosce che gli UGC possono essere imprecisi, offensivi, indecenti o altrimenti discutibili. L’utente accetta che Epic non sarà responsabile o perseguibile per gli UGC dell’utente o di altri. 

Nella misura massima consentita dalla legge, l’utente rinuncia e accetta di rinunciare a tutti i diritti di autore, paternità, attribuzione, integrità, divulgazione, ritiro e a qualsiasi altro diritto noto o definito come “diritti morali”, “diritti dell’artista”, “droit moral” o altri diritti simili, riconosciuti da qualsiasi teoria legale o equitativa di qualsiasi Paese o da qualsiasi trattato, a prescindere dal fatto che tale diritto sia definito un “diritto morale” (collettivamente “Diritti morali”) nei confronti dei suoi UGC. L’utente accetta inoltre consapevolmente e irrevocabilmente di non esercitare alcun diritto morale sui propri UGC, ai quali non abbia rinunciato, in alcun modo che interferisca con l’esercizio dei diritti concessi. L’utente rinuncia e accetta di non far valere i propri Diritti morali anche nel caso in cui i suoi UGC vengano alterati o modificati in modo non gradito all’utente.

<EULA.Header>6. Feedback</>

In caso di trasmissione di qualsivoglia Feedback a Epic, l’utente concede a Epic una licenza non esclusiva, integralmente pagata, priva di royalty, mondiale, perpetua, irrevocabile, cedibile in sublicenza, trasferibile e cedibile di usare, riprodurre, distribuire, modificare, adattare, preparare opere derivate basate su, eseguire pubblicamente, esibire pubblicamente, produrre, far produrre, utilizzare, vendere, offrire in vendita, importare e altrimenti sfruttare tale Feedback per qualsiasi scopo, per tutti i metodi e le forme di sfruttamento presenti e futuri. “Feedback” indica suggerimenti, commenti, idee e tutti gli altri tipi di informazioni, inclusi software e codice, che l’utente fornisce, pubblica o altrimenti comunica direttamente o indirettamente (compresi i suoi dipendenti, agenti, collaboratori o rappresentanti) a Epic o ai suoi agenti che si riferiscono ai Servizi o al Software. Se tali diritti non possono essere concessi in licenza ai sensi della legge applicabile (come i diritti morali e diritti personali di altra natura), l’utente rinuncia a tali diritti e accetta di non farli valere. L’utente conviene e accetta che Epic non avrà alcun obbligo di fare uso di qualsiasi Feedback fornito dall’utente stesso.   L’utente conviene che, qualora Epic faccia uso del suo Feedback, Epic non avrà alcun obbligo di riconoscere o compensare l’utente per il suo contributo. L’utente dichiara e garantisce di disporre di diritti sufficienti relativi a qualsiasi Feedback fornito a Epic, tali da concedere a Epic e agli altri soggetti interessati, i diritti descritti in precedenza. Questi includono, a titolo esemplificativo e non esaustivo, i diritti di proprietà intellettuale e altri diritti proprietari o personali.

<EULA.Header>7. Proprietà/Licenze di terze parti</>

Epic e i suoi licenzianti possiedono tutti i titoli, i diritti di proprietà e i diritti di proprietà intellettuale sul Software e sui Servizi. Le funzionalità possono essere messe a disposizione dell’utente tramite il Software e i Servizi che forniscono modelli prefabbricati o elementi di gioco da utilizzare in relazione agli UGC dell’utente (definiti di seguito); tuttavia, l’uso di un modello da parte dell’utente non conferisce a quest’ultimo alcun copyright o altra proprietà sul modello. Epic, Epic Games, Unreal, Unreal Engine e Fortnite e i rispettivi loghi sono marchi commerciali o marchi registrati di Epic e delle sue affiliate negli Stati Uniti d’America e altrove. Tutti i diritti concessi all’utente ai sensi del presente Contratto sono concessi esclusivamente con licenza espressa e non con la vendita.   Nessuna licenza o altri diritti saranno creati per implicazione, preclusione o altrimenti.

Il Software include determinati componenti forniti dai licenzianti di Epic.   È possibile trovare un elenco di crediti e avvisi per i componenti di terze parti nell’interfaccia di gioco.

<EULA.Header>8. Esclusioni e limitazioni di responsabilità</>

<EULA.Highlight>Nessuna disposizione del presente Contratto pregiudicherà i diritti conferiti all’utente dalle leggi in qualità di consumatore del Software o dei Servizi. Alcuni Paesi, stati, province o altre giurisdizioni non consentono l’esclusione di alcune garanzie o la limitazione di responsabilità come indicato in questa sezione; pertanto, i termini di seguito potrebbero non essere pienamente applicabili all’utente. Al contrario, in tali giurisdizioni, le esclusioni e le limitazioni indicate di seguito si applicano soltanto nella misura consentita dalle leggi di tali giurisdizioni.</>

<EULA.Highlight>Il Software (compresi eventuale Valuta di Gioco e Contenuti) e i Servizi sono forniti “così come sono” e “così come disponibili”, “con tutti i difetti” e senza garanzie di alcun tipo. Epic, i suoi licenzianti e i loro rispettivi affiliati declinano tutte le garanzie, condizioni, obblighi secondo la legge consuetudinaria e tutte le dichiarazioni (espresse, implicite, orali e scritte) in relazione al Software o ai Servizi, ivi comprese, a titolo esemplificativo e non esaustivo, tutte le garanzie e condizioni esplicite, implicite e legali di qualsiasi tipo, come titolo, non interferenza con l’uso dell’utente, autorità, non violazione, commerciabilità, idoneità o adeguatezza per qualsiasi scopo (sia che Epic ne sia a conoscenza o meno o abbia motivo di essere a conoscenza di tale scopo), integrazione del sistema, precisione o completezza, risultati, ragionevole cura, perizia, mancanza di negligenza, e assenza di virus, sia che si presuma possano insorgere ai sensi di legge, in ragione della consuetudine o utilizzo commerciale, o nel corso di negoziazioni. Senza limitare la generalità di quanto precede, Epic, i suoi licenzianti e i rispettivi affiliati non rilasciano alcuna garanzia che (1) il Software o i Servizi funzioneranno correttamente, (2) il Software o i Servizi soddisferanno i requisiti dell’utente, (3) il funzionamento del Software o dei Servizi sia continuo, privo di bug o privo di errori in alcune o tutte le circostanze, o che (4) eventuali difetti del Software o dei Servizi possano essere o saranno corretti. Qualsiasi garanzia contro la violazione che può essere disposta nella Sezione 2-312 dell’Uniform Commercial Code o in qualsiasi altra normativa equipollente è espressamente esclusa. Epic, i suoi licenzianti e i loro rispettivi affiliati non garantiscono il funzionamento continuo, privo di errori e di virus, né l’esecuzione o l’accesso sicuri al Software o ai Servizi. Il presente paragrafo si applica nella misura massima consentita dalla legge applicabile.</>

<EULA.Highlight>Nella misura massima consentita dalla legge applicabile, né Epic, né i suoi licenzianti, né alcuno dei loro rispettivi affiliati, né alcuno dei fornitori di servizi di Epic (collettivamente, le “Parti di Epic”), sarà responsabile in alcun modo a fronte di qualsiasi perdita di profitti o danni indiretti, incidentali, consequenziali, speciali, punitivi o esemplari derivanti da o in relazione al presente Contratto o Software (incluso qualsiasi Valuta di Gioco o Contenuto) o Servizi, o il ritardo o l’impossibilità di usare o mancanza di funzionalità del Software o dei Servizi, anche in caso di colpa di una Parte di Epic, illecito civile (inclusa la negligenza), responsabilità oggettiva, indennità, responsabilità da prodotto, violazione di contratto, violazione di garanzia o di altra natura e anche qualora una Parte di Epic sia stata informata della possibilità di tali danni. Inoltre, nella misura massima consentita dalla legge applicabile, la responsabilità complessiva delle Parti di Epic derivante da o in relazione al presente Contratto o al Software (incluso qualsiasi Valuta di Gioco o Contenuto) o Servizi non supererà gli eventuali importi totali versati dall’utente (se previsti) a Epic per il Software (incluso qualsiasi Valuta di Gioco o Contenuto) durante i dodici (12) mesi immediatamente precedenti agli eventi che hanno dato origine a tale responsabilità. Le presenti limitazioni ed esclusioni relative ai danni si applicano anche qualora qualsiasi rimedio non dovesse fornire un risarcimento adeguato.</>

<EULA.Header>9. Indennizzo</>

La presente sezione si applica solo nella misura consentita dalla legge applicabile. Qualora all’utente sia vietato per legge di assumersi l’obbligo di indennizzo di cui sopra, lo stesso assume, nei limiti consentiti dalla legge, qualsiasi responsabilità a fronte di tutti i reclami, le richieste, azioni, perdite, responsabilità e spese (ivi compresi gli oneri legali, i costi e gli oneri dei periti) che costituiscono l’oggetto dichiarato dell’obbligo di indennizzo di cui sopra.  

L’utente accetta di risarcire, pagare i costi di difesa di, e tenere Epic, i suoi licenzianti e i loro rispettivi affiliati, dipendenti, funzionari, dirigenti, agenti, collaboratori e altri rappresentanti indenni da tutti i reclami, richieste, azioni, perdite, responsabilità e spese (ivi compresi gli oneri legali, i costi e gli oneri dei periti) derivanti da o in relazione a (a) qualsiasi reclamo che, se valido, costituirebbe una violazione da parte dell’utente del presente Contratto o una negligenza da parte dello stesso, o (b) qualsiasi atto od omissione da parte dell’utente nell’utilizzo del Software (incluso qualsiasi Valuta di Gioco o Contenuto) o Servizi o (c) qualsiasi presunta infrazione o violazione di diritti di proprietà intellettuale di terzi causata dalla fruizione da parte di Epic degli UGC dell’utente o del Feedback come indicato alla Sezione 5 o 6 del presente Contratto. L’utente accetta di rimborsare Epic su richiesta per qualsiasi costo di difesa sostenuto da Epic e qualsiasi pagamento effettuato o perdita da essa subita a seguito di una sentenza o transazione, basata su qualsiasi questione coperta dalla presente Sezione 9.

<EULA.Header>10. Risoluzione</>

Senza limitare qualsiasi altro diritto di Epic, il presente Contratto si risolverà automaticamente senza preavviso se l’Utente non rispetterà uno qualsiasi dei suoi termini e condizioni. L’utente può risolvere il presente Contratto eliminando il Software da tutti i dispositivi su cui lo ha installato. All’atto di un’eventuale risoluzione, la Licenza sarà automaticamente risolta, l’utente non potrà più esercitare alcuno dei diritti concessi allo stesso dalla Licenza e avrà l’obbligo di distruggere tutte le copie del Software in suo possesso.

<EULA.Highlight>Salvo che nella misura prevista dalla legge, i pagamenti e i corrispettivi non sono rimborsabili in alcun caso, a prescindere che il presente Contratto sia risolto o meno.</>

Le Sezioni 2, 5-13 e 15-17 sopravvivranno a un’eventuale risoluzione del presente Contratto.

<EULA.Header>11. Legge applicabile e foro competente</>

Il presente Contratto sarà considerato stipulato nello Stato della Carolina del Nord, Stati Uniti d’America, e sarà regolato e interpretato secondo le leggi statali della Carolina del Nord, escluso il corpo normativo relativo alla scelta delle leggi. Per eventuali Controversie ritenute non soggette ad arbitrato individuale vincolante, come previsto nella sezione immediatamente successiva, l’utente ed Epic accettano di sottoporsi alla giurisdizione esclusiva della Corte Superiore della Contea di Wake, Carolina del Nord, o, laddove sia di competenza di un tribunale federale, al Tribunale distrettuale degli Stati Uniti competente per il Distretto orientale della Carolina del Nord. L’utente ed Epic accettano di rinunciare a qualsiasi obiezione di giurisdizione, sede o “forum non conveniens” (fermo restando il diritto di entrambe le parti di spostare un caso al tribunale federale, ove consentito) e a qualsiasi diritto a un processo con giuria. La Convenzione sulla vendita internazionale di beni non troverà applicazione. Qualsiasi legge o regolamento che prevede che la lingua di un contratto debba essere interpretata a sfavore del predisponente non si applica al presente Contratto. Il presente paragrafo sarà interpretato in senso ampio come consentito dalla legge applicabile.

<EULA.Header>12. Arbitrato individuale vincolante; rinuncia all’azione collettiva</>

SI PREGA DI LEGGERE ATTENTAMENTE QUESTA SEZIONE PERCHÉ HA UN IMPATTO SUI DIRITTI DELL’UTENTE, INCLUSO IL DIRITTO DI AVVIARE UN PROCEDIMENTO IN TRIBUNALE. NON VI È ALCUN GIUDICE O GIURIA NELL’ARBITRATO E LE PROCEDURE DI ISTRUTTORIA E I DIRITTI DI RICORSO SONO PIÙ LIMITATI CHE IN TRIBUNALE.

La maggior parte delle questioni può essere composta in modo rapido e amichevole contattando l’assistenza clienti Epic all’indirizzo <a id="url" href="https://www.epicgames.com/customer-service" style="EULA.Hyperlink">https://www.epicgames.com/customer-service</>. Tuttavia, in alcuni casi le controversie non possono essere composte facilmente dall’assistenza clienti. Questa Sezione spiega come l’Utente ed Epic accettano di comporre tali controversie, incluso (ove applicabile) mediante arbitrato vincolante e individuale.

L’arbitrato è una procedura alternativa di risoluzione delle controversie che consente di risolvere le problematiche senza le formalità di un procedimento in tribunale. Qualsiasi controversia tra l’utente ed Epic viene presentata a un arbitro neutrale (non a un giudice o a una giuria) per una risoluzione equa e veloce. L’arbitrato è più efficiente sia per l’Utente sia per Epic.

<EULA.Header>12.1 Risoluzione Informale</>

Se il nostro servizio clienti non è in grado di risolvere un problema, prima di avviare l’arbitrato l’Utente ed Epic accettano di tentare di risolvere la controversa in via informale, al fine di ottenere una risoluzione con costi ridotti per entrambe le parti. L’utente ed Epic accettano di fare uno sforzo in buona fede per negoziare qualsiasi controversia tra le parti per almeno 30 giorni (“Risoluzione Informale”). Tali trattative informali inizieranno alla data di ricezione da parte dell’Utente o di Epic di una Notifica di controversia scritta conformemente al presente Contratto.

La Notifica di controversia dev’essere inviata a Epic Games, Inc., Ufficio Legale, all’attenzione di: NOTICE OF DISPUTE (NOTIFICA DI CONTROVERSIA), Box 254, 2474 Walnut Street, Cary, Carolina del Nord, 27518, Stati Uniti. Deve contenere il nome dell’utente, il nome utilizzato nell’account quando si utilizza Fortnite, l’indirizzo, i recapiti di contatto, una descrizione del problema e le azioni correttive di Epic auspicate. Se Epic ha una controversia con l’utente, invierà la propria Notifica di controversia all’indirizzo e-mail registrato dell’utente e a qualsiasi indirizzo di fatturazione fornito dall’utente stesso. La Notifica di controversia inviata da una delle parti deve includere il nome, l’indirizzo e altre informazioni di contatto del mittente, una descrizione della Controversia (compresi eventuali nomi di account pertinenti) e la risoluzione richiesta per la Controversia. I periodi di prescrizione applicabili saranno sospesi a partire dal giorno in cui una parte invia una Notifica di controversia conforme all’altra. L’utente o Epic non può procedere all’arbitrato senza aver prima inviato una Notifica di controversia conforme e aver completato il periodo di Risoluzione Informale. In caso di disaccordo sul fatto che sia stata inviata una Notifica di controversia conforme o che sia stato presentato un arbitrato senza completare la Risoluzione Informale, la parte lesa da questo inadempimento può chiedere un rimedio ai tribunali statali della Contea di Wake, Carolina del Nord o, se esiste la giurisdizione federale, il Tribunale distrettuale degli Stati Uniti per il Distretto orientale della Carolina del Nord, di vietare la prosecuzione dell’arbitrato fino al completamento della Risoluzione Informale, e di ordinare alla parte che non ha seguito la procedura di Risoluzione Informale di rimborsare all’altra parte eventuali spese e costi di arbitrato già sostenuti. Epic e l’utente acconsentono alla giurisdizione di tali tribunali a tale scopo.

I residenti dell’Unione Europea (“UE”) possono anche avere diritto di presentare un reclamo mediante la <a id="url" href="https://ec.europa.eu/consumers/odr/main/index.cfm?event=main.home2.show" style="EULA.Hyperlink">Piattaforma di risoluzione online delle controversie (Online Dispute Resolution, ODR)</> della Commissione Europea. L’ODR consente ai consumatori dell’UE di risolvere le controversie relative agli acquisti online di beni e servizi senza ricorrere al tribunale.

Se la controversia non viene risolta mediante Risoluzione Informale o tribunale per controversie di modesta entità (di seguito), l’utente o Epic possono avviare un arbitrato in conformità al presente Contratto.

<EULA.Header>12.2 Tribunale per le controversie di modesta entità</>

Invece di utilizzare la Risoluzione informale, l’Utente ed Epic concordano che l’Utente potrà avviare un procedimento in tribunale per controversie di modesta entità a scelta tra quello della contea in cui vive l’Utente o della Contea di Wake, Carolina del Nord (se si soddisfano i requisiti del tribunale per le controversie di modesta entità). Ci auguriamo che il tentativo di Risoluzione informale sia prioritario, pur se non è obbligatorio in caso di scelta del tribunale per le controversie di modesta entità.

<EULA.Header>12.3 Arbitrato individuale e vincolante</>

I PROCEDIMENTI DI ARBITRATO DELLA PRESENTE SEZIONE AVRANNO ESCLUSIVAMENTE CARATTERE INDIVIDUALE.

L’utente ed Epic convengono che le Controversie saranno risolte mediante arbitrato individuale vincolante condotto da

National Arbitration and Mediation (“<EULA.Highlight>NAM</>”), https://namadr.com, in conformità alle Regole e procedure complete di risoluzione delle controversie di NAM in vigore al momento in cui sorge la Controversia (le “Regole”), come modificate dal presente Contratto. Il presente Contratto influisce sul commercio interstatale e l’applicabilità della presente Sezione sarà sostanzialmente e proceduralmente disciplinata dalla legge federale statunitense sull’arbitrato (Federal Arbitration Act, “<EULA.Highlight>FAA</>”), titolo 9 dello United States Code (U.S.C.) c. 1, e segg., e dalla legge federale sull’arbitrato.

Ciò significa che l’Utente ed Epic accettano di sottoporsi a un processo di risoluzione delle controversie in cui qualsiasi Controversia viene presentata ad un arbitro neutrale (non a un giudice o a una giuria) che prende la decisione definitiva per la risoluzione della Controversia. NAM 	 utilizza professionisti esperti per arbitrare le controversie, consentendo all’Utente e ad Epic di risolvere eventuali controversie in modo equo, ma più rapido ed efficiente rispetto al procedimento in tribunale. L’arbitro può assegnare gli stessi rimedi individuali assegnati da un tribunale, ma solo nella misura necessaria a soddisfare la richiesta individuale.

La decisione dell’arbitro è definitiva, ad eccezione di una revisione limitata da parte dei tribunali ai sensi della legge Federal Arbitration Act degli Stati Uniti, e può essere eseguita come qualsiasi altra ingiunzione o sentenza del tribunale.

<EULA.Header>12.3.1 Controversie per cui si accetta l’arbitrato</>

L’utente ed Epic accettano di sottoporre tutte le Controversie tra l’utente ed Epic ad arbitrato vincolante individuale. Il termine “Controversia” indica qualsiasi controversia, rivendicazione o disputa (ad eccezione di quelle specificamente escluse di seguito) tra l’utente ed Epic in merito all’uso o tentato uso di prodotti o servizi Epic e ai prodotti e servizi Epic in generale, inclusi a titolo non esaustivo la validità, l’applicabilità o l’ambito della presente sezione Arbitrato individuale vincolante.

L’utente ed Epic accettano la risoluzione mediante arbitrato di tutte le controversie indipendentemente dal fatto che la Controversia sia basata su contratto, statuto, regolamento, ordinanza, illecito civile (inclusi frode, falsa dichiarazione, persuasione fraudolenta o colpa) o da qualsiasi altra teoria legale o per equità.

Le sezioni Risoluzione Informale e Arbitrato non si applicano (1) alle singole azioni in tribunale per le controversie di modeste entità; (2) al perseguimento di azioni esecutive attraverso un’agenzia governativa se la legge lo consente; (3) a un reclamo o rimedio ai sensi del Regolamento generale sulla protezione dei dati dell’UE; (4) a un’azione per l’esecuzione o il sostegno di qualsiasi decisione di arbitrato precedente; (5) al diritto di Epic di chiedere un provvedimento cautelare nei confronti dell’utente presso un tribunale per preservare lo status quo durante la procedura di arbitrato; (6) alle rivendicazioni per pirateria, creazione, distribuzione o promozione di Imbrogli e violazione della proprietà intellettuale e (7) all’applicabilità della successiva clausola di Rinuncia all’Azione Collettiva.

L’utente ed Epic concordano sul fatto che l’applicabilità dell’arbitrato a una controversia ai sensi del presente Contratto sarà determinata dall’arbitro e non da un tribunale.

<EULA.Header>12.3.2 Procedura arbitrale</>

L’utente o Epic può avviare l’arbitrato di qualsiasi Controversia non risolta mediante Risoluzione Informale presentando una “Richiesta di arbitrato” a NAM in conformità con le Regole. Le istruzioni per presentare una Richiesta di arbitrato a NAM sono disponibili sul sito web NAM o inviando un’e-mail a NAM all’indirizzo commercial@namadr.com. L’utente invierà copia della Domanda di arbitrato a Epic Games, Inc., Ufficio Legale, ALL’ATTENZIONE di: ARBITRATION OF DISPUTE (ARBITRATO DELLE CONTROVERSIE), Box 254, 2474 Walnut Street, Cary, Carolina del Nord, 27518, Stati Uniti. Epic invierà qualsiasi Domanda di arbitrato all’indirizzo e-mail registrato dell’utente e a qualsiasi indirizzo di fatturazione eventualmente fornito dall’utente stesso.

L’arbitrato sarà condotto da un singolo arbitro. L’utente ed Epic convengono che l’arbitrato sarà condotto in lingua inglese e che l’arbitro sarà vincolato dal presente Contratto.

Se fosse prevista la comparizione ad un’udienza, l’udienza avrà luogo nella contea di Wake, Carolina del Nord, o nel luogo di residenza dell’Utente; 

<EULA.Highlight>a scelta dell’Utente.</>

L’arbitro (non un giudice o una giuria) comporrà la Controversia. Salvo diverso accordo tra l’Utente ed Epic, qualsiasi decisione o assegnazione includerà una dichiarazione scritta che indichi la decisione di ciascuna rivendicazione e la base del lodo arbitrale, comprese le principali argomentazioni e conclusioni fattuali e legali dell’arbitro.

L’arbitro può assegnare solo i rimedi legali o di equità richiesti dall’Utente o da Epic per soddisfare una delle nostre rivendicazioni individuali (che l’arbitro stabilisce siano supportate da prove pertinenti credibili). Nella misura massima consentita dalla legge applicabile, l’arbitro non può concedere rimedi contro Epic relativi a qualsivoglia persona diversa dall’utente.

Qualsiasi decisione o lodo può essere applicato come sentenza definitiva da qualsiasi giudice della giurisdizione competente oppure, ove applicabile, può essere presentata richiesta a tale tribunale per l’accettazione giudiziaria di qualsiasi lodo e decreto di esecuzione.

<EULA.Header>12.3.3 Tariffe di arbitrato e sede</>

Se l’Utente avvia l’arbitrato, deve versare la tassa di presentazione della richiesta per gli arbitrati dei consumatori di NAM.

In alcune situazioni, Epic parteciperà alla spesa per (auspicabilmente) arrivare a una risoluzione in modo rapido ed equo:

Se la Controversia prevede un importo non superiore a 10.000 dollari, Epic si farà carico di, inclusa la tassa di deposito di NAM che avrebbe altrimenti dovuto pagare l’utente.

Se quanto sopra non si applica all’utente e se quest’ultimo dimostra che i costi di presentazione dell’arbitrato sono eccessivamente onerosi rispetto ai costi di contenzioso, Epic sosterrà la parte di costi di arbitrato spettanti all’utente come ritenuto necessario dall’arbitro per evitare che l’arbitrato sia eccessivamente oneroso (rispetto al costo del contenzioso).

Ai fini del calcolo dei danni ai sensi del presente paragrafo, saranno aggregate rivendicazioni simili presentate da più ricorrenti che sono rappresentati dallo stesso consulente legale o da un consulente coordinato. In altre parole, se venti persone rappresentate dallo stesso consulente legale o coordinate cercano di ottenere $1.000 ciascuno di risarcimento, questo sarà trattato ai fini della presente sezione come una richiesta di risarcimento di $20.000.

In caso di vittoria dell’arbitrato da parte di Epic, anche qualora la legge applicabile o le Regole NAM consentissero a Epic di ottenere un rimborso dall’utente della sua parte delle tasse di deposito di NAM, Epic non procederà in tal senso.

Il supporto economico di cui sopra è soggetto all’avvio della richiesta di arbitrato in “buona fede”. Se l’arbitro ritiene che l’Utente ha presentato una richiesta di arbitrato contro Epic per uno scopo improprio, in modo superficiale, o senza un’indagine sufficiente pre-rivendicazione sui fatti o sulla legge applicabile, il pagamento di tutte le spese sarà disciplinato dalle Regole.

Le spese di presentazione che Epic accetta di pagare ai sensi di questa sezione non includono gli onorari e i costi degli Avvocati dell’Utente e le tasse di deposito di NAM che non vengono conteggiati nel computo dell’importo di una controversia.

<EULA.Highlight>Epic non chiederà il rimborso delle spese e dei costi di rappresentanza legale all’utente in alcun arbitrato, anche se la legge o le Regole ci autorizzassero ad agire in tal senso. </>Se l’utente sceglie di essere rappresentato da un avvocato, sosterrà i relativi costi e spese se non diversamente previsto dalla legge applicabile.

<EULA.Header>12.3.4 Presentazioni coordinate</>

Se sono inviate 25 o più Notifiche di controversia che sollevano rivendicazioni affini con un medesimo avvocato o uno coordinato, esse saranno allora considerate “<EULA.Highlight>Casi coordinati”</> e, secondo le Regole, saranno trattati come presentazioni di massa o presentazioni di più casi, se e nella misura in cui si richieda la gestione di Casi coordinati mediante arbitrato, come indicato nel presente Contratto. Epic e l’utente possono informarsi vicendevolmente della propria convinzione che i casi siano Casi coordinati e le dispute riguardo al fatto che uno o più casi soddisfino o meno la definizione contrattuale di “Casi coordinati” saranno decise dal fornitore dei servizi di arbitrato come questione amministrativa.  <EULA.Highlight>Le richieste di arbitrato nei Casi coordinati dovranno essere presentate esclusivamente con il fornitore dei servizi di arbitrato, come concesso dal procedimento pilota descritto di seguito.  </>Epic si farà carico solo della propria quota di spese arbitrali per i Casi coordinati presentati in arbitrato; a loro volta, i ricorrenti saranno responsabili delle proprie quote di tali spese.  

<EULA.Highlight>I periodi di prescrizione applicabili saranno sospesi per le domande avanzate in un Caso coordinato dal momento in cui una Notifica di controversia conforme è pervenuta a una parte finché, secondo i termini del presente Contratto, il Caso coordinato è presentato in arbitrato oppure, come indicato di seguito, in un tribunale.</>

Una volta che il consulente legale nei Casi coordinati ha comunicato a Epic che sono state fornite tutte o sostanzialmente tutte le Notifiche di controversia per tali casi, il consulente legale delle parti dovrà conferire in buona fede in merito al numero di casi che devono passare ad arbitrato come “procedimenti pilota”, per consentire a ciascuna parte una ragionevole opportunità di valutare la fondatezza delle relative argomentazioni. Se l’avvocato delle parti non concorda sul numero di procedimenti pilota, il fornitore dei servizi di arbitrato sceglierà un numero pari come questione amministrativa (oppure, a discrezione del fornitore di servizi di arbitrato, sarà un arbitro del procedimento a farlo). Tra i fattori di cui il fornitore dei servizi di arbitrato potrebbe tener conto per decidere quanti procedimenti pilota proporre rientrano la complessità della controversia e le differenze in termini di fatti o normativa applicabile tra un caso e l’altro.  Una volta fissato il numero dei procedimenti pilota, di comune accordo o per decisione del fornitore dei servizi di arbitrato, ogni parte dovrà selezionare la metà di quel numero tra i ricorrenti che hanno fornito Notifiche di controversia conformi, e <EULA.Highlight>solo</> quei casi selezionati potranno essere presentati al fornitore dei servizi di arbitrato.  Nessun altro caso potrà essere presentato finché non si saranno concluse le questioni pilota ed Epic Games non può essere tenuta a farsi carico di eventuali oneri associati alle richieste di arbitrato che non siano quelle che possano essere presentate come azioni pilota.  Le parti riconoscono che la risoluzione di Casi coordinati non selezionati come azioni pilota sarà rallentata da questo procedimento pilota.

Salvo diverso accordo tra le parti, ogni procedimento pilota sarà assegnato a un arbitro distinto.

Solo i procedimenti pilota passeranno ad arbitrato. Una volta conclusi tutti i procedimenti pilota (o prima della conclusione, se il consulente legale dei ricorrenti ed Epic raggiungono un accordo), le parti devono impegnarsi in una singola mediazione di tutti i restanti Casi coordinati, e ciascuna parte dovrà farsi carico della metà dei costi di mediazione applicabili. Epic e il consulente legale dei ricorrenti devono accordarsi su un mediatore entro 30 giorni dalla conclusione dell’ultimo procedimento pilota. Se il consulente legale di Epic e i ricorrenti non riescono ad accordarsi su un mediatore entro 30 giorni, il fornitore dei servizi di arbitrato nominerà un mediatore come in una questione amministrativa. Epic e il consulente legale dei ricorrenti collaboreranno allo scopo di garantire che la mediazione sia programmata il prima possibile dopo la nomina del mediatore.

Se dalla mediazione non si ottiene una risoluzione globale, questo requisito di arbitrato non si applicherà più alle Controversie oggetto di Casi coordinati per i quali l’altra parte abbia ricevuto una Notifica di controversia conforme, ma che non siano state risolte in procedimenti pilota. Tali Controversie possono essere presentate solo presso i tribunali statali della Contea di Wake, Carolina del Nord, o se esiste una giurisdizione federale, presso il Tribunale distrettuale degli Stati Uniti per il Distretto orientale della Carolina del Nord, e l’utente, nell’ambito del presente Contratto, acconsente alla risoluzione di tali casi esclusivamente in questi tribunali. Nulla di quanto contenuto nel presente paragrafo deve essere interpretato come divieto per l’utente o per Epic di sottrarre un caso dall’amministrazione di un tribunale statale e affidarlo a un tribunale federale, se tale azione è consentita dalla legge applicabile. Qualora l’utente stia presentando le stesse rivendicazioni di altre persone e sia rappresentato da un consulente legale comune o coordinato, accetterà di rinunciare a qualsiasi obiezione che l’unione di tutte queste persone sia impraticabile. Se una Controversia precedentemente arbitrabile viene intentata in tribunale, i ricorrenti possono richiedere un trattamento di classe ma, nella misura massima consentita dalla legge applicabile, le classi richieste possono comprendere solo i ricorrenti nei Casi coordinati che abbiano fornito Notifiche di controversia conformi. Qualsiasi parte può contestare una certificazione della classe in qualsiasi fase del contenzioso e su qualsiasi base disponibile. 

I tribunali statali della Contea di Wake, Carolina del Nord o, se esiste la giurisdizione federale, il Tribunale distrettuale degli Stati Uniti per il Distretto orientale della Carolina del Nord, avranno l’autorità di far valere questo processo e potrebbero vietare la presentazione di cause legali o richieste di arbitrato non effettuate in conformità con esso. L’utente acconsente alla giurisdizione di tali tribunali a tale scopo.

<EULA.Header>12.3.5 Notifica e deposito </>

Per far arbitrare una Controversia, l’Utente o Epic devono avviare l’arbitrato della Controversia entro due (2) anni dall’insorgere della stessa. Se la legge applicabile prevede la presentazione di una rivendicazione per una Controversia in un periodo inferiore a due anni dall’insorgere della stessa, è necessario avviare l’arbitrato entro tale periodo. Epic incoraggia l’Utente a informarci della Controversia il prima possibile, in modo da poterci adoperare per risolverla. 

<EULA.Highlight>La mancata notifica tempestiva precluderà tutte le rivendicazioni.</>

<EULA.Header>12.3.6 Sopravvivenza.</>

Il processo di risoluzione delle controversie stabilito nella presente Sezione sopravvive a un’eventuale risoluzione del presente Contratto o alla fornitura dei servizi da parte di Epic all’utente.

<EULA.Header>12.3.6 Modifiche future all’arbitrato</>

Anche se Epic può aggiornare il presente Contratto a propria discrezione, non ha comunque il diritto di modificarlo per quanto riguarda l’arbitrato o le regole specificate nel presente documento in relazione a qualsiasi Controversia una volta che tale Controversia sia già insorta, se tale modifica dovesse rendere le procedure di arbitrato meno favorevoli per il ricorrente. Se le procedure modificate sono meno favorevoli al ricorrente è una questione che deve essere decisa dall’arbitro e, se più ricorrenti stanno ricorrendo ai Casi coordinati, l’applicabilità dei termini rivisti ad essi sarà decisa dal fornitore dei servizi di arbitrato come questione procedurale.

<EULA.Header>12.4 Rinuncia all’Azione Collettiva</>

Nella misura massima consentita dalla legge applicabile, per ogni caso non soggetto all’obbligo di arbitrato (salvo nella misura limitata discussa sopra per i Casi coordinati non risolti), l’Utente ed Epic accettano di presentare solo controversie, rivendicazioni o contenziosi tra loro che si riferiscano a qualsiasi Prodotto Epic o ai Prodotti Epic in generale, all’utilizzo o al tentato utilizzo del Software in generale, o che si riferiscano al presente Contratto, a titolo individuale, e si asterranno dal:

●	cercare di avviare, unire o partecipare a qualsiasi azione collettiva o rappresentativa, arbitrato collettivo o qualsiasi altra azione in cui un altro individuo o entità agisca in qualità di rappresentante (ad es., azioni collettive nell’interesse pubblico); o
●	consolidare o combinare singoli procedimenti o consentire ad altri di farlo senza l’espresso consenso di tutte le parti.

<EULA.Header>12.5 Clausola salvatoria</>

Se una qualsiasi o tutte le disposizioni della presente Sezione fossero considerate invalide, inapplicabili o illecite, l’utente ed Epic concordano che la disposizione verrà espunta e che il resto del contratto rimarrà in vigore e sarà interpretato come se tale disposizione non fosse stata originariamente inclusa. L’unica eccezione è che qualora il divieto di arbitrato collettivo fosse considerato invalido, inapplicabile o illecito, l’utente ed Epic convengono che non sarà espunta; questa intera Sezione 12, ad eccezione della sezione 12.4, sarà nulla e inapplicabile e qualsiasi controversia sarà risolta in tribunale nella sede e conformemente alle clausole sui conflitti di legge specificate nel presente Contratto. In nessun caso l’arbitrato sarà condotto come azione collettiva senza il consenso esplicito di Epic.

<EULA.Header>12.6 Diritto di rinuncia entro 30 giorni</>

L’utente ha il diritto di rinunciare e di non essere vincolato dalle disposizioni sull’arbitrato e sulla Rinuncia all’azione collettiva stabilite nel presente Contratto. Per esercitare tale diritto, l’utente deve inviare una comunicazione scritta della propria decisione al seguente indirizzo: Epic Games, Inc., Legal Department, ATTN: ARBITRATION OPT-OUT (RINUNCIA ALL’ARBITRATO), Box 254, 2474 Walnut Street, Cary, North Carolina, 27518, U.S.A. L’avviso <EULA.Highlight>deve</> includere il nome, l’indirizzo postale e il nome dell’account utilizzato per giocare a Fortnite, e dichiarare che non si desidera risolvere le controversie con Epic tramite arbitrato. <EULA.Highlight>Per essere efficace, tale notifica deve essere timbrata o depositata entro 30 giorni dalla data in cui l’utente ha accettato per la prima volta il presente contratto a meno che un periodo più lungo non sia richiesto dalla legge applicabile; in caso contrario, l’utente sarà tenuto a sottoporre ad arbitrato le controversie in conformità alla presente sezione. </>L’utente è responsabile di garantire che Epic riceva la notifica di rinuncia, pertanto, potrebbe volerla inviare con un mezzo che preveda una ricevuta di consegna. Se l’utente rinuncia a queste disposizioni in materia di arbitrato, Epic non sarà vincolata da esse in relazione alle Controversie con l’utente.

<EULA.Header>13. Questioni relative al governo degli Stati Uniti</>

Il Software è un “Articolo commerciale” (come definito al punto 48 del Codice di regolamentazione federale C.F.R. § 2.101), costituito dal “Software informatico commerciale” e dalla “Documentazione del software informatico commerciale” (come utilizzati secondo il punto § 12.212, 48 C.F.R. o § 227.7202, 48 C.F.R., a seconda dei casi). Il Software è concesso in licenza agli utenti finali del Governo degli Stati Uniti solo come Articoli commerciali e solo con i diritti concessi agli altri licenziatari ai sensi del presente Contratto.

L’utente accetta di rispettare tutte le leggi, i regolamenti e le regole federali ed estere applicabili e di portare a termine tutti gli impegni richiesti. L’utente accetta di non utilizzare, esportare, riesportare o scaricare il Software o i Servizi a un (o a un cittadino o residente di) qualsiasi Paese sottoposto dagli Stati Uniti a un embargo merci, o a chiunque sia presente nell’elenco dei Cittadini Specialmente Designati del Dipartimento del Tesoro degli Stati Uniti o nella Table of Denial Orders (Tabella degli ordini rifiutati) del Dipartimento del Commercio degli Stati Uniti. L’utente dichiara e garantisce di non trovarsi in, sotto il controllo di, né di essere cittadino o residente di, un Paese soggetto dagli Stati Uniti a restrizioni o divieti o di essere presente in qualsiasi elenco statunitense di individui soggetti a restrizioni o divieti.

<EULA.Header>14. Modifiche al presente Contratto</>

<EULA.Highlight>Epic può emettere un Contratto, dei Termini di servizio o un’Informativa sulla privacy emendati in qualsiasi momento a sua discrezione; può farlo pubblicando la rispettiva versione modificata sul proprio sito web o fornendo all’utente l’accesso digitale alla versione modificata di uno qualsiasi di questi documenti al successivo accesso al Software. Se una modifica al presente Contratto, ai Termini di servizio o all’Informativa sulla privacy non è accettabile per l’utente, l’utente può risolvere il presente Contratto e deve interrompere l’utilizzo del Software. Se l’utente continuerà a usare il Software dimostrerà la propria accettazione del Contratto e dei Termini di servizio modificati e confermerà di aver letto l’Informativa sulla privacy modificata.</>

<EULA.Header>15.	 Divieto di cessione</>

L’utente non può, senza il previo consenso scritto di Epic, cedere, trasferire, assegnare o subappaltare tutti o parte dei propri diritti o obblighi ai sensi del presente Contratto, e qualsiasi tentativo senza tale consenso sarà nullo e privo di effetto. Se le restrizioni al trasferimento del Software contenute nel presente Contratto non sono applicabili ai sensi della legge del Paese dell’utente, il presente Contratto sarà vincolante per qualsiasi destinatario del Software. Epic può in qualsiasi momento cedere, trasferire, addebitare o subappaltare tutti o uno qualsiasi dei propri diritti o obblighi ai sensi del presente Contratto.

<EULA.Header>16. Definizioni</>

Come utilizzati nel presente Contratto, i seguenti termini avranno i significati di seguito specificati:

“<EULA.Highlight>Cheat Detection</>” indica la funzionalità utilizzata per identificare gli Imbrogli.

“<EULA.Highlight>Imbrogli</>” indica i programmi, i metodi o altri processi che potrebbero fornire ai giocatori un vantaggio concorrenziale sleale nel Software. 

“<EULA.Highlight>Informazioni Riservate</>” indica tutte le informazioni non di pubblico dominio relative al Software, ivi comprese, a titolo esemplificativo e non esaustivo, le informazioni relative al gioco o altri contenuti, la Valuta di Gioco, i Contenuti, i Servizi, i feedback e commenti dell’utente e i feedback o commenti di qualsiasi altro licenziatario del Software o di qualsiasi rappresentante Epic.

“<EULA.Highlight>Contenuti</>” indica tutti gli articoli virtuali, ambienti virtuali (come le isole) o gli altri contenuti che Epic mette a disposizione dell’utente per consentirne l’accesso o il download attraverso o in relazione al Software, e include espressamente Musica concessa in licenza e UGC che ci sono stati concessi in licenza dai nostri utenti.

“<EULA.Highlight>Epic</>” indica, a seconda della località di residenza principale:

a. Epic Games, Inc., una società del Maryland con sede principale presso Box 254, 2474 Walnut Street, Cary, Carolina del Nord, 27518, Stati Uniti; o

b. Epic Games Entertainment International GmbH, società a responsabilità limitata di diritto svizzero, con sede legale in Platz 10 6039 Root D4, Svizzera.  

“<EULA.Highlight>Feedback</>” indica qualsiasi feedback o suggerimento fornito a Epic dall’utente per quanto riguarda il Software, i Servizi o altri prodotti e servizi di Epic.

“<EULA.Highlight>Servizi</>” indica qualsiasi servizio reso disponibile attraverso il Software, inclusi i servizi per acquisire, mantenere e usare Valuta di Gioco e Contenuti.

“<EULA.Highlight>Software</>” indica l’applicazione software di proprietà conosciuta come Fortnite, e qualsiasi patch, aggiornamenti e upgrade all’applicazione, e tutti i contenuti e documentazione relativi resi disponibili all’utente da parte di Epic secondo il presente Contratto, inclusi a titolo esemplificativo e non esaustivo tutti i codici software, titoli, temi, oggetti, personaggi, nomi, dialogo, tormentoni, località, storie, grafica, animazione, concetti, suoni, effetti audiovisivi, metodi di funzionamento e composizioni musicali relativi all’applicazione e qualsiasi copia delle precedenti. Il Software include tutta la Valuta di Gioco e i Contenuti per cui si è pagato il costo associato o in altro modo acquisito una licenza secondo la Sezione 4.

<EULA.Header>17. Varie</>

Il presente Contratto e qualsiasi documento o informazione a cui si fa riferimento nello stesso costituiscono l’intero accordo tra l’utente ed Epic in relazione all’oggetto del presente documento. Sono escluse tutte le altre comunicazioni, proposte e dichiarazioni relative all’oggetto oggetto del presente Contratto.

L’originale del presente Contratto è in lingua inglese; qualsiasi traduzione viene fornita esclusivamente a scopo di riferimento. Come esplicitamente richiesto dalle parti i presenti Termini e tutti i relativi documenti sono stati redatti in inglese. Le parti dichiarano di aver richiesto, e con la presente confermano la propria intenzione espressa affinché il presente Contratto sia redatto in inglese. L’utente rinuncia a qualsiasi diritto di cui potrebbe godere ai sensi della legge del proprio Paese di far redigere o interpretare il presente Contratto nella lingua di qualsiasi altro Paese.

Il presente Contratto descrive determinati diritti. L’utente potrebbe godere di altri diritti ai sensi delle leggi della propria giurisdizione. Il presente Contratto non modifica i diritti dell’utente ai sensi delle leggi della sua giurisdizione se tali leggi non lo consentono. Le limitazioni e le esclusioni di garanzie e rimedi nel presente Contratto potrebbero non essere applicabili all’utente dal momento che la sua giurisdizione potrebbe non consentirle nelle sue circostanze specifiche. Qualora talune disposizioni del presente Contratto dovessero essere considerate inapplicabili da un tribunale o da un organo giurisdizionale competente, tali disposizioni devono essere applicate esclusivamente nella misura massima consentita ai sensi della legge applicabile e le restanti condizioni del presente Contratto rimarranno in pieno vigore ed effetto.

Qualsiasi atto di Epic volto all’esercizio o il mancato o ritardato esercizio di uno qualsiasi dei suoi diritti ai sensi del presente Contratto, in base alla legge o in via equitativa non sarà considerato una rinuncia di questi o altri diritti o rimedi disponibili per contratto, in base alla legge o in via equitativa.

L’utente conviene che il presente Contratto non conferisce alcun diritto o rimedio a qualsiasi soggetto diverso dalle parti del presente Contratto, fatto salvo per quanto espressamente dichiarato.

Gli obblighi di Epic sono soggetti alle leggi e ai procedimenti legali esistenti, ed Epic potrebbe osservare l’applicazione della legge o soddisfare le richieste o i requisiti normativi nonostante qualsiasi termine contrario stabilito nel presente Contratto.

<EULA.Header>18. Ulteriori termini della Piattaforma</>

<EULA.Header>18.1 Utenti di Sony PlayStation</>

I seguenti ulteriori termini e condizioni si applicano in relazione al Software disponibile per l’utilizzo su dispositivi PlayStation di proprietà o controllati dall’utente:

Si prega di notare che Epic memorizzerà le informazioni dell’account Sony Entertainment Network, tra cui l’indirizzo email e l’ID online dell’utente, come spiegato nell’Informativa sulla privacy di Epic. Epic può consentire ai propri utenti di cercare altri account Epic in base al loro account SEN e altri utenti Epic possono inviare all’utente richieste di amicizia. Le impostazioni di privacy dell’account SEN dell’utente non si applicano al suo account Epic.

In nessun caso l’utente può convertire alcuna valuta virtuale del Software in valuta reale, beni materiali o corrispettivi in natura ed è espressamente vietato all’utente effettuare vendite o scambi fuori piattaforma di tale valuta virtuale, ad esempio su eBay o altri siti di aste.

<EULA.Highlight>Per gli utenti SIEA: </>L’acquisto e l’utilizzo di articoli sono soggetti ai Termini di servizio e all’Accordo per gli utenti della Rete. Questo servizio online è stato concesso in sublicenza all’utente da Sony Interactive Entertainment America.

<EULA.Highlight>Per gli utenti SIEE: </>Tutti i contenuti acquistati in un negozio in-game saranno acquistati da Sony Interactive Entertainment Network Europe Limited ("SIENE") e saranno soggetti ai Termini di servizio e alle Condizioni d'uso di PlayStation™Network disponibili su PlayStation™Store. Consulta i diritti d'uso per ogni acquisto effettuato, poiché possono differire in base al contenuto. Se non diversamente specificato, i contenuti disponibili nei negozi in-game sono rivolti ad utenti con la stessa età consigliata per il gioco.

<EULA.Header>18.2 Utenti di Microsoft Xbox</>

I seguenti ulteriori termini e condizioni si applicano in relazione al Software disponibile per l’utilizzo su dispositivi Xbox Live di proprietà o controllati dall’utente:

Né Microsoft Corporation né alcuna delle sue consociate (collettivamente, “<EULA.Highlight>Microsoft</>”) hanno alcun obbligo di manutenzione o supporto in relazione al Software o ai Servizi.

Nessuna disposizione del presente Contratto regolerà o modificherà in alcun modo il rapporto dell’utente con Microsoft in base a qualsiasi accordo tra l’utente e Microsoft, incluse le condizioni di utilizzo di Xbox Live.

Inoltre, nella misura massima consentita dalla legge applicabile, la responsabilità complessiva delle Parti Epic (diverse da Microsoft) derivante da o in relazione al presente Contratto o al Software (inclusa qualsiasi Valuta di gioco o Contenuto) o ai Servizi non supererà gli importi totali che l’utente ha pagato (se presenti) a Epic per il Software (inclusa qualsiasi Valuta di gioco o Contenuto) nei dodici (12) mesi immediatamente precedenti gli eventi che hanno dato origine a tale responsabilità e Microsoft non avrà alcuna responsabilità nei confronti dell’utente derivante da o in relazione al presente Contratto o al Software (inclusa qualsiasi Valuta di gioco o Contenuto) o ai Servizi. Le presenti limitazioni ed esclusioni relative ai danni si applicano anche qualora qualsiasi rimedio non dovesse fornire un risarcimento adeguato.

<EULA.Header>18.3 Utenti di Apple iOS</>

I seguenti ulteriori termini e condizioni si applicano relativamente al Software disponibile per l’utilizzo su qualsiasi dispositivo iPhone o iPad di Apple, Inc. (“Apple”) di proprietà o controllato dall’utente:

L’utente riconosce che il suo contratto non è con Apple. Epic, non Apple, è esclusivamente responsabile del Software e del suo contenuto.

L’utilizzo del Software da parte dell’utente sarà soggetto ai termini del presente Contratto e come consentito dalle Regole di utilizzo stabilite nei Termini e condizioni dell’App Store a partire dalla data in cui l’utente scarica o utilizza per la prima volta il Software (che l’utente riconosce di aver avuto l’opportunità di esaminare).

L’utente accetta che Apple non ha alcun obbligo di manutenzione o supporto in relazione al Software o ai Servizi.

L’utente riconosce e accetta che Apple non è responsabile per alcuna garanzia del prodotto, espressa o implicita per legge, in relazione al Software o ai Servizi. Se l’utente ha legalmente diritto a una garanzia nel proprio Paese o in un’altra giurisdizione, in caso di mancata conformità del Software o dei Servizi a tale garanzia richiesta, l’utente può informare Apple e Apple rimborserà l’eventuale prezzo di acquisto pagato dall’utente ad Apple per il Software. Nella misura massima consentita dalla legge applicabile, Apple non avrà alcun altro obbligo di garanzia in relazione al Software o ai Servizi, e qualsiasi altro reclamo, perdita, responsabilità, danno, costo o spesa attribuibile a qualsiasi mancata conformità a tale garanzia richiesta sarà di esclusiva responsabilità di Epic. Tuttavia, l’utente comprende e accetta che, in conformità al presente Contratto, Epic non fornisce garanzie di alcun tipo in relazione al Software e ai Servizi e, pertanto, non vi sono garanzie applicabili al Software o ai Servizi, ad eccezione di quelle richieste dalla legge.

Per quanto riguarda Apple ed Epic, Epic, non Apple, è responsabile per affrontare le rivendicazioni dell’utente o di terze parti relative al Software o ai Servizi o al possesso e/o uso del Software o dei Servizi, tra cui, a titolo esemplificativo e non esaustivo: (i) richieste di risarcimento per responsabilità da prodotto; (ii) richiesta di risarcimento per mancata conformità del Software o dei Servizi a qualsivoglia requisito legale o regolatorio vigente; e (iii) richieste di risarcimento derivanti dalle normative a tutela dei consumatori o normative analoghe. In caso di richieste di risarcimento da parte di terzi secondo cui il Software o i Servizi, o il possesso e l’utilizzo del Software o dei Servizi da parte dell’utente, violino i diritti di proprietà intellettuale di tale terza parte, Epic, non Apple, sarà l’unico responsabile per l’indagine, la difesa, la risoluzione e il pagamento di qualsiasi richiesta di risarcimento per violazione della proprietà intellettuale (se e nella misura richiesta ai sensi del presente Contratto).

L’utente conviene che il presente Contratto non conferisce alcun diritto o rimedio a qualsiasi soggetto diverso dalle parti del presente Contratto, fatto salvo per quanto espressamente dichiarato. Fermo restando quanto precede, Apple e le sue controllate sono terze parti beneficiarie del presente Contratto e, al momento dell’accettazione dell’utente dello stesso, Apple avrà il diritto (e si riterrà aver accettato il diritto) di far valere il presente Contratto nei confronti dell’utente in qualità di terza parte beneficiaria dello stesso.

Domande, reclami o richieste di risarcimento dell’utente finale relative al Software devono essere indirizzate a <a id="url" href="mailto:help@fortnite.com" style="EULA.Hyperlink">help@fortnite.com</>.

<EULA.Header>18.4 Utenti di Samsung GALAXY</>

I seguenti ulteriori termini e condizioni si applicano al Software disponibile per l’utilizzo sui dispositivi Samsung GALAXY di proprietà o controllati dall’utente:

Il Software può fornire all’utente la possibilità di effettuare pagamenti tramite le API In-App-Purchase di Samsung. Nel caso in cui l’utente effettui un pagamento utilizzando In-App-Purchase di Samsung, al pagamento e agli eventuali rimborsi relativi a tale pagamento si applicheranno i Termini e condizioni delle app Samsung GALAXY stipulati dall’utente con Samsung Electronics Co., Ltd. (o le sue affiliate) per quanto riguarda l’utilizzo dell’In-App-Purchase di Samsung e i suoi termini equivalenti.

<EULA.Highlight>Requisito di divulgazione - Utenti attivi mensili nell’UE (aggiornato al 14 febbraio 2025)</>

La media stimata dei destinatari attivi mensili nell’Unione europea di Fortnite.com negli ultimi sei mesi è stata di 22,1 milioni.
La media stimata dei destinatari attivi mensili nell’Unione europea di Fortnite.com negli ultimi sei mesi è stata di 3,6 milioni.
Gli utenti che hanno avuto accesso a più di un servizio o prodotto Epic in un dato mese sono conteggiati come un utente di ciascun servizio o prodotto.