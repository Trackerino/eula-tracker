<b>Ostatnia aktualizacja: 1 października 2024 r.</b>

Umowa licencyjna użytkownika końcowego Fab

 

Niniejsza Umowa licencyjna użytkownika końcowego Fab („<b>Umowa</b>”) dotyczy korzystania z określonych zasobów cyfrowych („<b>Treści</b>”) udostępnianych przez internetową platformę zasobów cyfrowych Epic („<b>Epic Marketplace</b>”). Niniejsza Umowa została zawarta pomiędzy Użytkownikiem a Licencjodawcą treści. Wyrażając kliknięciem swoją zgodę na niniejszą Umowę, Użytkownik zobowiązuje się przestrzegać postanowień niniejszej Umowy.

Sformułowanie „<b>Epic</b>” oznacza jednostkę Epic w regionie Użytkownika zgodnie z definicją w ust. 9. Określenie „<b>Użytkownik</b>” oznacza osobę fizyczną albo prawną korzystającą ze swoich praw na mocy niniejszej Umowy za pośrednictwem jej sygnatariusza. Sformułowanie „<b>Licencjodawca treści</b>” oznacza podmiot udzielający Użytkownikowi ograniczonej licencji na Treści. Epic nie może być Licencjodawcą treści. Sposób ustalenia Licencjodawcy treści przedstawiono w ust. 1 lit. b).


<b>PROSIMY O DOKŁADNE ZAPOZNANIE SIĘ Z NINIEJSZĄ UMOWĄ. ZAWIERA ONA POSTANOWIENIE DOTYCZĄCE ODSTĄPIENIA OD POZWU ZBIOROWEGO. W PRZYPADKU ZAAKCEPTOWANIA NINIEJSZEJ UMOWY PRZEZ UŻYTKOWNIKA ZARÓWNO UŻYTKOWNIK, JAK I EPIC ZGADZAJĄ SIĘ ROZSTRZYGAĆ SPORY WYŁĄCZNIE INDYWIDUALNIE, A NIE W RAMACH POZWU ZBIOROWEGO (ZOB. UST 15 LIT. B)). UŻYTKOWNIKOWI PRZYSŁUGUJE OGRANICZONE CZASOWO PRAWO DO WYCOFANIA SIĘ Z POWYŻSZEGO ZRZECZENIA SIĘ PRAW. AKCEPTUJĄC WARUNKI NINIEJSZEJ UMOWY, UŻYTKOWNIK WYRAŻA RÓWNIEŻ ZGODĘ NA POSTANOWIENIA UMOWNE SKUTKUJĄCE OGRANICZENIEM NIEKTÓRYCH JEGO PRAW, W TYM ZRZECZENIE SIĘ PRAWA DO PROCESU Z UDZIAŁEM ŁAWY PRZYSIĘGŁYCH, ZASTRZEŻENIE GWARANCJI, WYŁĄCZENIE ODPOWIEDZIALNOŚCI ZA NIEKTÓRE SZKODY ORAZ OGRANICZENIE ODPOWIEDZIALNOŚCI.</b>
 

<u><b>Nabywanie Treści za pośrednictwem platformy Epic Marketplace</b></u>


<b>1.	TREŚCI NA PLATFORMIE MARKETPLACE</b>

a.	<u><b>Rola Epic na platformie Epic Marketplace</b></u>. Epic i jej jednostki stowarzyszone lub zależne obsługują platformę Epic Marketplace i mogą zezwalać Użytkownikowi na dodawanie Treści do własnej biblioteki poprzez zakup tych Treści albo ich nieodpłatne dodawanie do biblioteki (każde dodanie przez użytkownika Treści do jego biblioteki stanowi „<b>Transakcję</b>”). Korzystanie przez Użytkownika z platformy Epic Marketplace podlega <a style= "color: deepskyblue" href="https://www.epicgames.com/tos">Regulaminowi świadczenia usług Epic</a>, <a style= "color: deepskyblue" href="https://www.fab.com/terms-of-service">Regulaminu świadczenia usług Fab</a>oraz wszelkim dodatkowym postanowieniom dotyczącym platformy Epic Marketplace, na które Użytkownik wyraził zgodę. Niniejsza Umowa nie zastępuje ani nie zmienia innych ewentualnych umów zawartych przez Użytkownika z Epic, nie wpływa też na nie w żaden inny sposób.

b.	<u><b>Uzyskiwanie Licencji na Treści</b></u>. Użytkownik, po dokonaniu Transakcji dotyczącej Treści, uzyskuje licencję na te treści od Licencjodawcy treści. Licencjodawcą treści może być Epic albo inny podmiot, który przesłał Treści na platformę Epic Marketplace. Gdy Licencjodawcą treści jest podmiot inny niż Epic, ów Licencjodawca treści zostanie wskazany na platformie Epic Marketplace przed dokonaniem Transakcji (np. informacja o Licencjodawcy treści może się znajdować w opisie Treści platformy Epic Marketplace). Jeżeli Licencjodawca treści nie został wskazany na platformie Epic Marketplace, oznacza to, że Licencjodawcą danej Treści jest Epic.

c.	<u><b>Przedmiot sprzedaży</b></u>. Gdy w Umowie jest mowa o „zakupie” albo „nabywaniu” Treści, chodzi o nabywanie przez Użytkownik licencji na Treści. Użytkownik nie uzyskuje prawa własności do Treści będących w ofercie sprzedaży ani sprzedawanych na platformie Epic Marketplace.

d.	<u><b>Umowy licencyjne</b></u>. Za każdym razem, gdy Użytkownik dokonuje Transakcji, zawiera niniejszą Umowę (bądź potwierdza zawarcie wcześniejszej umowy) z danym Licencjodawcą treści udzielającym Użytkownikowi licencji w ramach danej Transakcji. Oznacza to, że Użytkownik zawiera niniejszą Umowę z każdym Licencjodawcą treści udzielającym mu licencji.


<b>2.	PRZYZNANIE LICENCJI NA TREŚCI</b>

a.	<u><b>Poziomy licencji.</b></u> Oferowane treści mogą być objęte licencjami na różnym poziomie; przed dokonaniem Transakcji Użytkownik może mieć obowiązek wyboru poziomu: Osobistego – tylko do wglądu, Osobistego lub Profesjonalnego (zwanych osobno „<b>Poziomami licencji”</b>). Jeżeli w momencie dokonywania Transakcji Użytkownik – wraz z dowolnym podmiotem kontrolującym i innymi podmiotami będącymi pod wspólną kontrolą wraz z Użytkownikiem – nie uzyskał w ciągu ostatnich 12 miesięcy więcej niż 100.000 USD przychodu brutto z działalności handlowej użytkownika w branży treści cyfrowych, wówczas jest uprawniony wyłącznie do licencji na poziomie Osobistym – tylko do wglądu lub Osobistym. Do celów tych obliczeń przychód obejmuje wszelkie otrzymane zaliczki albo inne zebrane fundusze. Jeśli użytkownik dokona Transakcji na Poziomie licencji, do którego nie jest uprawniony w momencie zakupu, musi na żądanie zapłacić Epic pozostałą część kwoty, którą byłby zobowiązany zapłacić, gdyby zakupił Poziom licencji, do którego był uprawniony.

b.	<u><b>Standardowa licencja na treść.</b></u> Z wyjątkiem sytuacji określonej w ustępie 2(c), kiedy Użytkownik dokonuje Transakcji dotyczącej Poziomu licencji, do której jest uprawniony, Licencjodawca treści udziela Użytkownikowi Licencji standardowej (jak określono w ustępie 3(a)) na udostępnianie i korzystanie z Treści, która była przedmiotem Transakcji.

c.	<u><b>Licencja alternatywna</b></u>. W serwisie Epic Marketplace Treści mogą być oznaczone jako oferowane na licencji open source. Po dokonaniu Transakcji na takie Treści, Licencjodawca treści udziela Użytkownikowi licencji na te Treści na wskazanej licencji open source („Licencja alternatywna”). Użytkownikowi nie udziela się Licencji standardowej na taką Treść. Jeśli Treści są oferowane na podstawie Licencji alternatywnej, Licencja alternatywna zostanie określona w serwisie Epic Marketplace. Wszelkie ogólne opisy Licencji alternatywnych oferowanych w serwisie Epic Marketplace mają charaktery wyłącznie orientacyjny i nie zmieniają postanowień niniejszej Umowy ani udzielonej Licencji alternatywnej i nie są oferowane jako opinia ani porada.

d.	<u><b>Formaty treści</b></u>. Kiedy Użytkownik otrzymuje Licencję standardową, udzielona mu licencja może pozwolić na dostęp do Treści jako zasobu źródłowego, zasobu referencyjnego albo zarówno zasobu źródłowego, jak i zasobu referencyjnego. Formaty, w jakich Użytkownikowi wolno uzyskać dostęp do Treści, zależą od tego, jaka licencja i Poziom licencji zostały przyznane Użytkownikowi:

i.	Licencja standardowa na poziomie Osobista – tylko do celów referencyjnych: użytkownik może uzyskać dostęp do Treści wyłącznie jako zasobu referencyjnego.

ii.	Licencja standardowa na poziomie Osobista albo Profesjonalna: Użytkownik może uzyskać dostęp do Treści zarówno jako zasobu źródłowego, jak i zasobu referencyjnego, w zależności od ich dostępności opisanej na stronie produktu. 

iii.	Licencja Creative Commons: Użytkownik może uzyskać dostęp do Treści w formatach wskazanych przez Licencjodawcę treści.
Materiały źródłowe to pliki zawierające pełne kopie Treści w formacie Unreal Engine i ewentualnie innych formatach (wymienionych), które można modyfikować i włączać do swoich projektów. Materiały referencyjne to pliki zawierające migawki Treści oraz uniwersalny identyfikator zasobu, który określa miejsce, w którym Treści mogą być hostowane przez Licencjodawcę treści. Kiedy zasób referencyjny zostanie uwzględniony jako element zależny w projekcie, który jest przesyłany na platformę internetową, kompatybilna platforma może być w stanie pobrać pełną kopię Treści przy użyciu uniwersalnego identyfikatora zasobu i włączyć ją do projektu Użytkownika. Korzystanie przez Użytkownika z platform internetowych podlega wszelkim umowom zawartym z operatorem platformy, a niniejsza Umowa nie zastępuje, nie zmienia ani w żaden inny sposób nie wpływa na umowy, które Użytkownik mógł ewentualnie zawrzeć z operatorem platformy.

e.	<u><b>Wtyczki.</b></u> Wtyczki kodowe, które są oferowane na Epic Marketplace, w tym wtyczki Unreal Engine i wtyczki Unity („<b>Wtyczki</b>”), są oferowane dla określonej liczby miejsc i mogą być używane tylko przez liczbę użytkowników, na którą zakupiono licencje. 

f.	<u><b>Kto jest właścicielem czego</b></u>. W stosunkach między Użytkownikiem a Epic to Użytkownik pozostaje właścicielem wszystkich praw, oprócz praw do Treści, do wszystkiego, co Użytkownik zrobi z Treścią na mocy niniejszej umowy, a Epic albo nasi licencjodawcy są właścicielami wszystkich tytułów prawnych, praw własności i praw własności intelektualnej do Treści.


<u><b>Używanie i udostępnianie Treści na Licencji standardowej</b></u>


<b>3.	JAK MOŻNA WYKORZYSTAĆ TREŚCI DO ROZWOJU PROJEKTÓW</b>

a.	<u><b>Udzielenie licencji.</b></u> „<b>Licencja standardowa</b>” przyznaje Użytkownikowi niewyłączną i niezbywalną licencję na prywatne korzystanie, powielanie, wyświetlanie, wykonywanie i modyfikowanie Treści zgodnie z postanowieniami niniejszej Umowy. Oznacza to, że tak długo, jak Użytkownik nie narusza postanowień niniejszej Umowy, np. poprzez wykorzystanie Treści w sposób naruszający jakiekolwiek obowiązujące prawo albo w jakimkolwiek niezgodnym z prawem celu, Użytkownik może prywatnie korzystać z Treści w dowolny sposób na podstawie Licencji standardowej. Jeśli Użytkownik chce udostępnić Treści albo cokolwiek, co z nich stworzy, postanowienia ustępów 4 i 5 określają, kiedy i jak Użytkownik może to zrobić.

b.	<u><b>Ponowne pobieranie Treści</b></u>. Użytkownik może mieć możliwość pobrania Treści z serwisu Epic Marketplace po zakończeniu Transakcji. Dla wygody Użytkownika możemy również udostępnić niektóre Treści do ponownego pobrania za pośrednictwem serwisu Epic Marketplace. Nie gwarantujemy jednak, że Użytkownik będzie mógł zawsze ponownie pobrać albo ponownie uzyskać dostęp do Treści z serwisu Epic Marketplace. Przyczyny usunięcia mogą obejmować wycofanie ze względu na naruszenie praw własności intelektualnej albo inne naruszenie prawa, naruszenie warunków przez sprzedawcę i przestarzałość. Zachęcamy do tworzenia kopii zapasowych zakupionych Treści.


<b>4.	JAK MOŻNA DZIELIĆ SIĘ PROJEKTAMI ZREALIZOWANYMI Z WYKORZYSTANIEM TREŚCI</b>

a.	<u><b>Projekty</b></u> Jeśli w ramach Licencji standardowej Użytkownik tworzy projekty, które (i) są realizowane przy użyciu Treści albo (ii) łączą Treści z jakimkolwiek innym oprogramowaniem albo treściami, niezależnie od tego, jak dużo albo mało Treści jest wykorzystywanych (zbiorczo „<b>Projekty</b>”), Użytkownik może rozpowszechniać te Projekty wyłącznie w sposób wyraźnie dozwolony na mocy niniejszej Umowy. „<b>Rozpowszechnianie</b>” oznacza, w odniesieniu do Projektu, przekazanie albo udostępnienie w inny sposób kopii Projektu publicznie albo jakiejkolwiek innej osobie albo podmiotowi czy też udostępnienie funkcjonalności Projektu w sieci.

b.	<u><b>Rozpowszechnianie projektów mediów liniowych</b></u>. Z zastrzeżeniem wszelkich stosownych ograniczeń zawartych w ustępie 6 (Ograniczenia w korzystaniu z Treści), Użytkownik może dokonywać swobodnego Rozpowszechniania Projektu, który jest wyrenderowanym produktem mediów liniowych. Oznacza to, że np. Użytkownik może swobodnie dokonywać Rozpowszechniania:

i.	zrenderowanych plików wideo (np. nadawanych albo strumieniowanych plików wideo, kreskówek, filmów albo obrazów) oraz

ii.	obrazów stworzonych przy użyciu Treści.

c.	<u><b>Rozpowszechnianie innych projektów</b></u>. Z zastrzeżeniem wszelkich stosownych ograniczeń zawartych w ustępie 6 (Ograniczenia w korzystaniu z Treści), Użytkownik może dokonywać swobodnego Rozpowszechniania wśród użytkowników końcowych Projektu, który zawiera Treści stanowiące dołączone elementy zależne. Realizując takiego Rozpowszechniania, Użytkownik może jednak upoważnić użytkowników końcowych do korzystania z Treści wyłącznie w postaci włączonej do Projektu w kodzie obiektowym i musi ograniczyć użytkownikom końcowym możliwość wyodrębniania albo innego wykorzystywania Treści poza Projektem.
Użytkownik może korzystać z usług osób trzecich w celu prowadzenia działań marketingowych albo Rozpowszechniania Projektu w swoim imieniu zgodnie z niniejszą Umową. Oznacza to na przykład, że Użytkownik może dokonywać Rozpowszechniania aplikacji oprogramowania (takich jak gry wideo) zawierających Treści wśród ogółu odbiorców, czy to bezpośrednio na własną rękę, czy też za pośrednictwem dystrybutora albo wydawcy. Użytkownik i jego użytkownicy końcowi mogą również (i) wykorzystywać Treści w postaci włączonej do Projektu w materiałach promocyjnych dotyczących Projektu oraz (ii) tworzyć systemy chroniące przed niedozwolonymi treściami albo działaniami.



<b>5.	JAK MOŻNA UDOSTĘPNIAĆ SAMODZIELNE TREŚCI</b>

a.	<u><b>Udostępnianie Treści</b></u>. W ramach Licencji standardowej Użytkownik nie może dokonywać Rozpowszechniania samodzielnych Treści na rzecz osób trzecich, z wyjątkiem współpracowników (bezpośrednio albo za pośrednictwem repozytorium zewnętrznego), którzy wykorzystują Treści w dobrej wierze, aby rozwijać Projekt z Użytkownikiem albo w imieniu Użytkownika. Oznacza to na przykład, że podczas wspólnej pracy nad projektem Użytkownik może udostępniać Treść swoim pracownikom, współpracownikom i wykonawcom w prywatnym repozytorium online. Współpracownicy, którym Użytkownik udostępnia Treści, nie mogą dokonywać dalszego Rozprowadzania tych Treści (w tym w postaci włączonej do Projektu) i muszą usunąć te Treści, gdy nie są już potrzebne do tworzenia Projektu we współpracy z Użytkownikiem albo w jego imieniu. Użytkownik ma obowiązek zapewnić, że wszystkie osoby trzecie, którym udostępnia Treści, przestrzegają postanowień niniejszej Umowy. Użytkownik ponosi wyłączną odpowiedzialność za wszelkie naruszenia niniejszej Umowy przez współpracowników w odniesieniu do wszelkich Treści udostępnianych przez Użytkownika.

b.	<u><b>Dystrybucja wtyczek</b></u>. Dystrybucja Wtyczek w formacie źródłowym wśród pracowników, podmiotów stowarzyszonych i wykonawców jest dozwolona, o ile korzystanie z nich przez tych pracowników, podmioty stowarzyszone i wykonawców nie spowoduje przekroczenia liczby płatnych użytkowników zakupionych dla Wtyczki. Wszelka taka Dystrybucja będzie podlegać postanowieniom ustępu 5 Umowy. Ponadto, w przypadku wtyczek Unreal Engine, wszelkie projekty, do których wbudowane są wtyczki, mogą być dystrybuowane wyłącznie jako narzędzia silnika na mocy umowy Unreal Engine.

<u><b>
Ograniczenia w korzystaniu z Treści</b></u>


<b>6.	OGRANICZENIA LICENCJI STANDARDOWEJ</b>

a.	<u><b>Licencje niekompatybilne</b></u>. Użytkownik nie może i nie może zezwolić innym osobom na łączenie, Rozpowszechnianie ani inne wykorzystanie Treści licencjonowanych na podstawie Licencji standardowej z jakimkolwiek kodem albo inną zawartością, która jest objęta licencją, która bezpośrednio albo pośrednio wymagałaby, aby całość albo część Treści podlegała innym warunkom niż te zawarte w niniejszej Umowie. Oznacza to na przykład, że Użytkownik nie może łączyć Treści objętych Licencją standardową z kodem ani treścią, które są licencjonowane na podstawie którejkolwiek z poniższych licencji: GNU General Public License (GPL), Lesser GPL (LGPL) (chyba że Użytkownik jedynie dynamicznie łączy do współdzielonej biblioteki) lub Creative Commons Attribution-ShareAlike License.

b.	<u><b>Ograniczenia ogólne</b></u>. W przypadku jakiejkolwiek Treści, na którą udzielono Użytkownikowi licencji standardowej, Użytkownik nie może:

i.	podejmować prób inżynierii wstecznej, dekompilacji, tłumaczenia, dezasemblacji albo pozyskiwania kodu źródłowego albo danych z Treści;

ii.	sprzedawać, wynajmować, wydzierżawiać ani przekazywać Treści jako materiałów „samodzielnych” (oznacza to na przykład, że Projekty objęte Rozpowszechnianiem przez Użytkownika muszą wnosić uzasadnioną wartość, wykraczającą poza wartość samej Treści, a Treść musi być jedynie elementem Projektu, a nie jego głównym celem);

iii.	zezwalać osobom trzecim na włączanie Treści do ich własnych produktów, usług albo innych projektów (oznacza to na przykład, że nie wolno udostępniać Treści w narzędziach do edycji świata albo poziomu, szablonach ani innych narzędziach do modelowania, które pozwalają na eksportowanie prac);

iv.	wykorzystywać Treści z naruszeniem obowiązującego prawa;

v.	wykorzystywać Treści w sposób naruszający prawa osób trzecich;

vi.	usuwać, wyłączać, obchodzić albo modyfikować jakichkolwiek informacji o prawach własności albo etykiet zawartych w Treściach;

vii.	wykorzystywać Treści NoAI (i) w zbiorach danych wykorzystywanych przez Programy Generatywnej Sztucznej Inteligencji; (ii) w rozwoju Programów Generatywnej Sztucznej Inteligencji ani (iii) jako dane wejściowe do trenowania Programów Generatywnej Sztucznej Inteligencji. Definicje Treści NoAI i Programów Generatywnej AI znajdują się w ustępie 16(l).


<u><b>Stosunek wzajemny stron</b></u>


<b>7.	NINIEJSZA UMOWA POMIĘDZY UŻYTKOWNIKIEM A LICENCJODAWCĄ TREŚCI</b>

a.	<u><b>Zmiany.</b></u> Jeśli wprowadzimy zmiany do tej Umowy, Użytkownik nie jest zobowiązany do zaakceptowania zmienionej wersji. Do czasu zaakceptowania przez Użytkownika zmienionej wersji, niniejsza Umowa będzie nadal obowiązywać. Użytkownik może jednak nie być uprawniony do nabywania nowych Treści albo aktualizowania wcześniej nabytych Treści. Wszelkie takie zmiany będą obowiązywać dopiero po tym jak Epic powiadomi o nich Użytkownika. Wszelkie Treści (bezpłatne albo płatne) nabyte przed zmodyfikowaniem postanowień będą podlegać warunkom licencji obowiązującym w momencie nabycia Treści.

b.	<u><b>Postanowienia alternatywne</b></u>. Niniejsza Umowa nie zastępuje, nie zmienia ani w inny sposób nie wpływa na inne umowy zawarte przez Użytkownika z nami ani, jeśli Epic nie jest Licencjodawcą treści, z Epic. Na przykład, jeśli Epic udziela Użytkownikowi licencji na korzystanie z Treści w celu opracowania jednego albo większej liczby produktów na podstawie licencji niestandardowej, to właśnie ta licencja niestandardowa, a nie niniejsza Umowa, reguluje korzystanie z Treści przez Użytkownika.

c.	<u><b>Powiadomienie.</b></u> W przypadku gdy niniejsza Umowa wymaga od nas wystosowania powiadomienia, w tym powiadomienia pisemnego, możemy powiadomić Użytkownika za pośrednictwem serwisu Epic Marketplace albo za pośrednictwem dowolnego adresu e-mail przekazanego nam przez Użytkownika albo, jeśli Epic nie jest Licencjodawcą treści, do Epic. W przypadku gdy niniejsza Umowa wymaga wystosowania powiadomienia do Epic, w tym powiadomienia pisemnego, Użytkownik może przekazać powiadomienie Epic, wysyłając wiadomość e-mail na adres legal@epicgames.com. Powiadomienia przekazywane Użytkownikowi za pośrednictwem usług Epic będą obowiązywać po uzyskaniu przez Użytkownika dostępu do usług Epic, a wysyłane pocztą elektroniczną będą obowiązywać po wysłaniu wiadomości e-mail.


<b>8.	KIM JEST UŻYTKOWNIK?</b>

a.	<u><b>Użytkownik</b></u>. Kiedy Użytkownik akceptuje tę Umowę w imieniu innej osoby albo podmiotu, (i) wszystkie odniesienia do „Użytkownika” w całej tej Umowie będą obejmować tę osobę albo podmiot, a ta Umowa będzie wiążąca dla tej osoby albo podmiotu, oraz (ii) w przypadku, gdy Użytkownik albo ta osoba albo podmiot naruszy tę Umowę, ta osoba albo podmiot przyjmuje odpowiedzialność wobec nas.

b.	<u><b>Wymogi kwalifikacyjne</b></u>. Aby zawrzeć niniejszą Umowę, Użytkownik musi być pełnoletni w miejscu zamieszkania. Użytkownik potwierdza, że jest pełnoletni oraz że rozumie i przyjmuje postanowienia niniejszej Umowy. Jeżeli użytkownik jest niepełnoletni, jego rodzic albo opiekun prawny musi przyjąć postanowienia niniejszej umowy. Użytkownik nie może być ani działać w imieniu żadnej osoby ani podmiotu, który (i) jest uwzględniony w Wykazie specjalnie wyznaczonych obywateli i osób wykluczonych (Specially Designated Nationals) albo w Wykazie osób objętych blokadą (Blocked Persons List) albo innych podobnych listach prowadzonych przez jakikolwiek podmiot rządowy USA na mocy przepisów o sankcjach gospodarczych albo (ii) ma siedzibę, został utworzony albo zamieszkuj w jakimkolwiek kraju albo terytorium objętym embargiem Stanów Zjednoczonych.

c.	<b>Konto Epic</b>. Aby uzyskać dostęp do Treści i pobrać je, Użytkownik musi najpierw założyć konto w Epic, które będzie podlegać Regulaminowi świadczenia usług Epic (<a style= "color: deepskyblue" href="http://epicgames.com/tos">epicgames.com/tos</a>).


<b>9.	KIM JEST EPIC?</b>

Podmiot Epic właściwy dla regionu Użytkownika odpowiada miejscu zamieszkania Użytkownika (albo głównemu miejscu prowadzenia działalności), jak określono poniżej:

●	Jeśli Użytkownik mieszka (albo jego główne miejsce prowadzenia działalności znajduje się) w Stanach Zjednoczonych Ameryki Północnej, podmiotem Epic zawierającym tę Umowę z Użytkownikiem jest spółka Epic Games, Inc.

●	Jeśli Użytkownik mieszka (albo jego główne miejsce prowadzenia działalności znajduje się) poza Stanami Zjednoczonymi Ameryki Północnej, podmiotem Epic zawierającym tę Umowę z Użytkownikiem jest spółka Epic Games Commerce GmbH.


<b>10.	OCHRONA PRYWATNOŚCI</b>

Należy zapoznać się z Polityką prywatności na stronie <a style= "color: deepskyblue" href="www.epicgames.com/privacypolicy">www.epicgames.com/privacypolicy</a>, aby uzyskać informacje o sposobie gromadzenia, wykorzystywania i udostępniania informacji przez Epic podczas uzyskiwania dostępu do Treści lub korzystania z nich.

<u><b>Inne prawa i obowiązki</b></u>


<b>11.	OŚWIADCZENIA I GWARANCJE</b>

a.	<u><b>Oświadczenia i gwarancje Użytkownika</b></u>.Użytkownik oświadcza i gwarantuje, że spełnia wszystkie wymogi kwalifikacyjne określone w ustępie 8(b). Jeżeli Użytkownik akceptuje niniejszą Umowę w imieniu innej osoby albo podmiotu, Użytkownik dodatkowo oświadcza i gwarantuje, że jest upoważniony do akceptacji niniejszej Umowy w imieniu tej osoby albo podmiotu.


<b>12.	WYŁĄCZENIE ODPOWIEDZIALNOŚCI</b>

a.	<u><b>Do kogo ma zastosowanie ten ustęp</b></u>. Żadne z postanowień niniejszej Umowy nie narusza jakichkolwiek praw ustawowych przysługujących Użytkownikowi, których nie można się zrzec. Niektóre kraje, stany, prowincje albo inne jurysdykcje nie zezwalają na wyłączenie pewnych gwarancji albo ograniczenie odpowiedzialności, jak określono w tym i następnym ustępie, więc poniższe postanowienia mogą nie mieć pełnego zastosowania do Użytkownika. W tych jurysdykcjach poniższe wyłączenia i ograniczenia mają zastosowanie wyłącznie w zakresie dozwolonym przez obowiązujące w nich prawo.

b.	<u><b>Wyłączenie odpowiedzialności</b></u>. TREŚCI SĄ DOSTARCZANE „TAKIE JAKIE SĄ” I „TAKIE JAKIE SĄ DOSTĘPNE" A KORZYSTANIE Z TREŚCI ODBYWA SIĘ NA WYŁĄCZNE RYZYKO UŻYTKOWNIKA. ŻADEN Z LICENCJODAWCÓW TREŚCI, JEGO JEDNOSTEK STOWARZYSZONYCH, LICENCJODAWCÓW I USŁUGODAWCÓW ORAZ, JEŚLI EPIC NIE JEST LICENCJODAWCĄ TREŚCI, EPIC („<b>PODMIOTY LICENCJODAWCY TREŚCI</b>”) NIE UDZIELAJĄ UŻYTKOWNIKOWI JAKICHKOLWIEK OŚWIADCZEŃ ANI GWARANCJI, WYRAŹNYCH ANI DOROZUMIANYCH, DOTYCZĄCYCH TREŚCI. W PEŁNYM ZAKRESIE DOZWOLONYM PRZEZ OBOWIĄZUJĄCE PRAWO, PODMIOTY LICENCJODAWCY TREŚCI ZASTRZEGAJĄ, ŻE NIE UDZIELAJĄ ŻADNYCH GWARANCJI, WYRAŹNYCH ANI DOROZUMIANYCH, W TYM DOROZUMIANYCH ANI USTAWOWYCH GWARANCJI PRZYDATNOŚCI HANDLOWEJ, PRZYDATNOŚCI DO OKREŚLONEGO CELU, TYTUŁU ANI NIENARUSZALNOŚCI. PODMIOTY LICENCJODAWCY TREŚCI NIE GWARANTUJĄ, ŻE TREŚCI SĄ WOLNE OD WIRUSÓW ANI INNYCH SZKODLIWYCH ELEMENTÓW. UŻYTKOWNIK I LICENCJODAWCA TREŚCI POTWIERDZAJĄ I ZGADZAJĄ SIĘ, ŻE POWYŻSZE WYŁĄCZENIA GWARANCJI BYŁY ISTOTNYM ELEMENTEM PRZY USTALANIU WYNAGRODZENIA W RAMACH NINIEJSZEJ UMOWY.


<b>13.	OGRANICZENIE ODPOWIEDZIALNOŚCI.</b>

a.	<u><b>Wyłączenie odszkodowań specjalnych, karnych, ubocznych, pośrednich i następczych</b></u>. W PEŁNYM ZAKRESIE DOZWOLONYM PRZEZ OBOWIĄZUJĄCE PRAWO, PODMIOTY LICENCJODAWCY TREŚCI NIE BĘDĄ PONOSIĆ ODPOWIEDZIALNOŚCI ZA UTRATĘ ZYSKÓW ANI JAKIEKOLWIEK POŚREDNIE, UBOCZNE, KARNE, SPECJALNE ANI NASTĘPCZE ODSZKODOWANIA I SZKODY WYNIKAJĄCE Z ALBO W ZWIĄZKU Z NINIEJSZĄ UMOWĄ.

b.	<u><b>Ograniczenie odpowiedzialności</b></u>. PONADTO, W PEŁNYM ZAKRESIE DOZWOLONYM PRZEZ OBOWIĄZUJĄCE PRAWO, ŁĄCZNA ODPOWIEDZIALNOŚĆ PODMIOTÓW LICENCJODAWCY TREŚCI WYNIKAJĄCA Z NINIEJSZEJ UMOWY ALBO Z NIĄ ZWIĄZANA NIE PRZEKROCZY WIĘKSZEJ Z NASTĘPUJĄCYCH WARTOŚCI (i) 1000 USD ORAZ (ii) ŁĄCZNYCH KWOT, JAKIE UŻYTKOWNIK (EWENTUALNIE) ZAPŁACIŁ ZA TREŚCI NA PODSTAWIE NINIEJSZEJ UMOWY W CIĄGU 12 (DWUNASTU) MIESIĘCY BEZPOŚREDNIO POPRZEDZAJĄCYCH ZDARZENIA STANOWIĄCE PODSTAWĘ TAKIEJ ODPOWIEDZIALNOŚCI. DOCHODZENIE ODSZKODOWANIA W ZAKRESIE OGRANICZONYM NA MOCY POSTANOWIEŃ NINIEJSZEGO USTĘPU 13 BĘDZIE JEDYNYM I WYŁĄCZNYM ŚRODKIEM ZARADCZYM PRZYSŁUGUJĄCYM UŻYTKOWNIKOWI W PRZYPADKU JAKIEGOKOLWIEK DZIAŁANIA ALBO ZANIECHANIA PO STRONIE PODMIOTÓW LICENCJODAWCÓW TREŚCI. UŻYTKOWNIK I LICENCJODAWCA TREŚCI POTWIERDZAJĄ I ZGADZAJĄ SIĘ, ŻE TE OGRANICZENIA ODPOWIEDZIALNOŚCI I WYŁĄCZENIA POTENCJALNYCH ODSZKODOWAŃ BYŁY ISTOTNYM ELEMENTEM USTALANIA WYNAGRODZENIA W RAMACH NINIEJSZEJ UMOWY.


<b>14.	ZWOLNIENIE Z ODPOWIEDZIALNOŚCI</b>

a.	<u><b>Do kogo ma zastosowanie ten ustęp</b></u>. Niniejszy ustęp ma zastosowanie wyłącznie w zakresie dozwolonym przez obowiązujące przepisy prawa w jurysdykcji Użytkownika. Jeśli obowiązujące prawo w jurysdykcji Użytkownika nie zezwala na uzgodnienie poniższego zobowiązania dotyczącego odszkodowań, wówczas Użytkownik przejmuje, w zakresie dozwolonym przez obowiązujące prawo jurysdykcji Użytkownika, odpowiedzialność z tytułu wszelkich zobowiązań, szkód, wyroków, orzeczeń, strat, kosztów, wydatków i opłat (w tym uzasadnione koszty obsługi prawnej i biegłych sądowych), które stanowią przedmiot poniższego zobowiązania dotyczącego odszkodowań.

b.	<u><b>Zwolnienie Epic z odpowiedzialności przez Użytkownika</b></u>. Użytkownik zobowiązuje się zwolnić Podmioty licencjodawców treści z odpowiedzialności z tytułu wszelkich zobowiązań, szkód, wyroków, orzeczeń, strat, kosztów, wydatków i opłat (w tym uzasadnionymi kosztów obsługi prawnej i biegłych sądowych) wynikających z albo w związku z wszelkimi roszczeniami osób trzecich, żądaniami albo powództwami (i) które, gdyby doszło do ich urzeczywistnienia, wiązałyby się z naruszeniem przez Użytkownika niniejszej Umowy (w tym, bez ograniczeń, z każdorazowym rozpowszechnianiem albo sublicencjonowaniem Treści z naruszeniem niniejszej Umowy) albo (ii) związanych z Projektem Użytkownika albo korzystaniem przez niego z licencji udzielonej przez Licencjodawcę treści (z wyjątkiem zakresu, w jakim osoba trzecia twierdzi, że autoryzowane wykorzystanie przez Użytkownika niezmodyfikowanych Treści, które zostały stworzone przez Epic i pierwotnie dostarczone użytkownikowi przez Epic na mocy niniejszej Umowy, narusza jakikolwiek patent, znak towarowy albo prawa autorskie). Na żądanie Licencjodawcy Treści, Użytkownik będzie odpierał wszelkie takie roszczenia skierowane przeciwko Licencjodawcy treści. Jeśli Epic nie jest Licencjodawcą treści, na żądanie Epic Użytkownik będzie odpierał wszelkie tego typu roszczenia kierowane wobec Epic.


<b>15.	ROZSTRZYGANIE SPORÓW.</b>

a.	<u><b>Prawo właściwe</b></u>. Niniejsza Umowa podlega i będzie interpretowana zgodnie z prawem stanu Karolina Północna, z wyłączeniem zawartych w nim norm kolizyjnych (zarówno tych obowiązujących w stanie Karolina Północna, jak i w innej jurysdykcji). Użytkownik i Licencjodawca treści (i) przyjmują wyłączną właściwość Sądu Najwyższego Hrabstwa Wake w Północnej Karolinie albo, jeśli zastosowanie ma właściwość sądu federalnego, Sądu Okręgowego Stanów Zjednoczonych dla Wschodniego Okręgu Północnej Karoliny; (ii) zrzekają się wszelkich zastrzeżeń co do właściwości rzeczowej, właściwości miejscowej albo niedogodnego miejsca prowadzenia postępowania w takich sądach (co pozostaje bez uszczerbku dla przysługującego każdej ze stron prawa do przeniesienia sprawy do sądu federalnego, jeśli jest to dopuszczalne), jak również wszelkich praw do prowadzenia postępowania z udziałem ławy przysięgłych oraz (iii), w przypadku gdy Epic jest Licencjodawcą treści, wyrażają zgodę na to, aby wszelkie doręczenia procesowe podlegały doręczeniu wezwania w sposób przewidziany w postanowieniach dotyczących dostarczania powiadomień określonych w ustępie 7(c) powyżej. Wyłącza się zastosowanie przepisów Konwencji o umowach międzynarodowej sprzedaży towarów. Wszelkie przepisy prawne albo regulacje, które przewidują, że sformułowania postanowień umowy będą interpretowane przeciwko stronie, która je sformułowała, nie będą miały zastosowania do niniejszej Umowy. Ustęp ten będzie interpretowany w najszerszym zakresie dozwolonym przepisami obowiązującego prawa.

b.	<u><b>Brak możliwości występowania z pozwem zbiorowym</b></u>. W maksymalnym zakresie dozwolonym przez obowiązujące prawo, Użytkownik i Epic zgadzają się wnosić spory wynikające z niniejszej Umowy albo z nią związane wyłącznie w ramach postępowania indywidualnego i nie będą:

●	dążyć do wniesienia, przystępować do ani uczestniczyć w jakimkolwiek powództwie zbiorowym ani reprezentacyjnym, arbitrażu zbiorowym ani obejmującym całą klasę ani też w jakimkolwiek innym powództwie, w którym inna osoba albo podmiot występuje w charakterze przedstawiciela (np. powództwa prywatne wnoszone w interesie publicznym) albo

●	konsolidować ani łączyć poszczególnych postępowań ani zezwalać innej osobie na takie działanie bez wyraźnej zgody wszystkich stron niniejszej Umowy.

Użytkownik ma prawo odstąpić od tego zrzeczenia się prawa do powództwa zbiorowego w ciągu 30 dni od daty pierwszej akceptacji niniejszej Umowy, chyba że dłuższy okres jest wymagany przez obowiązujące prawo. Aby skorzystać z tego prawa, Użytkownik musi poinformować o swojej decyzji na piśmie, przesyłając ją na poniższy adres: Epic Games, Inc., Legal Department, ATTN: ODSTĄPIENIE OD POWÓDZTWA ZBIOROWEGO, Box 254, 2474 Walnut Street, Cary, North Carolina, 27518, U.S.A. Zawiadomienie musi zawierać imię i nazwisko, adres pocztowy i nazwę konta oraz informację, że użytkownik chce odstąpić od zrzeczenia się prawa do powództwa zbiorowego. Aby powiadomienie było skuteczne, Epic musi je otrzymać i musi ono być opatrzone stemplem pocztowym albo zostać złożone w ciągu 30 dni od daty pierwszego zaakceptowania niniejszej Umowy przez Użytkownika. Dołożenie starań, aby Epic otrzymał zawiadomienie o rezygnacji, jest obowiązkiem Użytkownika, dlatego warto wysłać je w sposób zapewniający potwierdzenie doręczenia.


<b>16.	POSTANOWIENIA RÓŻNE</b>

a.	<u><b>Sprawy dotyczące władz USA; kontrola eksportu</b></u>. Treść jest „Produktem komercyjnym” (zgodnie z definicją tego pojęcia w tytule 48 Kodeksu Przepisów Federalnych §2.101) składające się z „Komercyjnego oprogramowania komputerowego” i „Dokumentacji komercyjnego oprogramowania komputerowego” (zgodnie ze znaczeniem tych pojęć odpowiednio w tytule 48 Kodeksu Przepisów Federalnych §12.212 albo w tytule 48 §227.7202). Licencja na Treść przyznawana będzie wyłącznie użytkownikom końcowym będącym amerykańskim podmiotem rządowym jest przyznawana wyłącznie jako licencja na Produkt komercyjny oraz wyłącznie z prawami przyznawanymi innym licencjobiorcom na mocy niniejszej Umowy.
Użytkownik przyjmuje do wiadomości i zgadza się, że Treść nie może być używana, udostępniana, pobierana ani w inny sposób eksportowana, reeksportowana ani przekazywana z naruszeniem obowiązujących przepisów dotyczących kontroli eksportu, sankcji gospodarczych i importu, takich jak amerykańskie Administracyjne przepisy eksportowe (Export Administration Regulations, „EAR”) oraz przepisy prawa uchwalone przez Urząd Kontroli Aktywów Zagranicznych (Office of Foreign Assets Control, „OFAC”) amerykańskiego Departamentu Skarbu.

b.	<u><b>Cesja</b></u>. Użytkownik nie może przenieść swoich praw ani obowiązków wynikających z niniejszej Umowy bez uprzedniej pisemnej zgody Epic. Wszelkie próby cesji z naruszeniem powyższego będą nieważne. Możemy w dowolnym momencie dokonać cesji całości albo części niniejszej Umowy za powiadomieniem albo bez powiadomienia Użytkownika. Z zastrzeżeniem powyższego, niniejsza Umowa pozostaje w mocy w odniesieniu do zawierających ją Stron oraz ich odpowiednich następców prawnych i zatwierdzonych cesjonariuszy.

c.	<u><b>Niezależni wykonawcy.</b></u> Użytkownik i Licencjodawca treści są niezależnymi wykonawcami i nie są prawnymi przedstawicielami, pełnomocnikami, wspólnikami we wspólnym przedsięwzięciu, wspólnikami ani pracownikami drugiej Strony.

d.	<u><b>Nagłówki ustępów</b></u>. Nagłówki ustępów użyte w niniejszej Umowie mają charakter głównie referencyjny i nie wpływają na interpretację.

e.	<u><b>Całość porozumienia.</b></u> Niniejsza Umowa oraz wszelkie powołane w niej dokumenty stanowią całość ustaleń przyjętych pomiędzy Użytkownikiem a Licencjodawcą treści w odniesieniu do przedmiotu niniejszej Umowy. Wszelka inna korespondencja, oferty i oświadczenia dotyczące przedmiotu niniejszej Umowy są wykluczone.

f.	<u><b>Brak zrzeczenia się praw</b></u>. Żadne działanie Licencjodawcy treści albo, gdy Epic jest Licencjodawcą treści, działanie Epic polegające na wykonaniu, niewykonaniu lub opóźnieniu w wykonaniu jej jakichkolwiek praw na mocy niniejszej Umowy, na mocy przepisów prawa lub zasad słuszności, nie zostanie uznane za zrzeczenie się tych ani innych praw ani środków prawnych przewidzianych w umowie, przepisach prawa lub według zasad słuszności.

g.	<u><b>Rozdzielność postanowień</b></u>. Jeśli jakakolwiek część albo postanowienie niniejszej Umowy zostanie uznane za nieważne albo w inny sposób niewykonalne przez sąd właściwy, ta część albo postanowienie będą egzekwowane w najszerszym możliwym zakresie zgodnym z intencją Stron. Jeśli część albo postanowienie zostanie uznane za niewykonalne przez sąd właściwy, ta część albo postanowienie zostanie uznane za usunięte z niniejszej Umowy, podczas gdy pozostała część Umowy pozostanie w pełnej mocy.

h.	<u><b>Środki prawne</b></u>. O ile nie stwierdzono inaczej, środki zaradcze dostępne dla Strony na mocy niniejszej Umowy nie mają charakteru wyłącznego w stosunku do innych środków prawnych, a wszystkie środki prawne mają charakter kumulatywny. Naruszenie postanowień niektórych ustępów niniejszej Umowy spowodowałoby znaczącą i nieodwracalną szkodę dla Strony, która nie dopuściła się naruszenia, a rozmiar tej szkody byłby trudny do ustalenia. W związku z tym, oprócz innych środków prawnych (w tym w szczególności zadośćuczynienia na mocy zasad słuszności), do których Strona powołująca się na naruszenie może być uprawniona, w przypadku naruszenia przez drugą Stronę albo któregokolwiek z jej pracowników albo wykonawców któregokolwiek z takich ustępów niniejszej Umowy, Strona powołująca się na naruszenie może być uprawniona do dochodzenia natychmiastowego wydania bez dodatkowego zabezpieczenia nakazu sądowego ex parte albo, jeśli dodatkowe zabezpieczenie jest konieczne zgodnie z obowiązującym prawem, po złożeniu dodatkowego zabezpieczenia w wysokości nieprzekraczającej 50 000 USD, może dochodzić wydania zakazu naruszania albo ewentualnego naruszenia któregokolwiek albo wszystkich takich postanowień.

i.	<u><b>Tłumaczenia</b></u>. W najszerszym zakresie dozwolonym przez obowiązujące prawo, językiem niniejszej Umowy jest język angielski. Strony wyraźnie postanawiają, że niniejsza Umowa i wszystkie powiązane dokumenty będą sporządzane w języku angielskim. Wszelkie tłumaczenia zostały zamieszczone dla wygody Użytkownika.

j.	<u><b>Brak beneficjentów zewnętrznych</b></u>. Jeśli Epic nie jest Licencjodawcą treści, Epic jest beneficjentem zewnętrznym niniejszej Umowy. O ile nie stwierdzono inaczej w tym ustępie, nie ma innych beneficjentów zewnętrznych niniejszej Umowy, a niniejsza Umowa nie przyznaje żadnych praw ani środków prawnych żadnej osobie ani podmiotowi innemu niż Strony.

k.	<u><b>Obowiązki w zależności od obowiązującego prawa.</b></u> Zobowiązania Licencjodawcy treści podlegają obowiązującym przepisom prawa i postępowaniom prawnym, a Licencjodawca treści może spełnić żądania albo wymagania organów ścigania albo organów regulacyjnych, pomimo jakichkolwiek odmiennych postanowień niniejszej Umowy.

l.	<u><b>Sztuczna inteligencja.</b></u>

i)	<b>Zakaz wykorzystywania Treści jako danych wejściowych do trenowania Programów Generatywnej Sztucznej Inteligencji.</b> Treści oznaczone jako „NoAI” dostępne w serwisie Epic Marketplace w momencie dokonywania Transakcji przez Użytkownika to „<b>Treści NoAI</b>" W ramach Licencji standardowej Użytkownik nie może korzystać z Treści NoAI (a) w zbiorach danych wykorzystywanych przez Programy Generatywnej Sztucznej Inteligencji; (b) w rozwoju Programów Generatywnej Sztucznej Inteligencji ani (c) jako dane wejściowe do trenowania Programów Generatywnej Sztucznej Inteligencji.
Na potrzeby niniejszej Umowy, „Programy generatywnej sztucznej inteligencji” oznaczają sztuczną inteligencję, uczenie maszynowe, głębokie uczenie, sieci neuronowe albo podobne technologie zaprojektowane w celu automatyzacji generowania albo pomocy w tworzeniu nowych treści, w tym między innymi treści audio, wizualnych albo tekstowych. Programy nie spełniają tej definicji Programów generatywnej sztucznej inteligencji, jeśli na podstawie przykładu, który nie ma charakteru ograniczającego, (a) operują wyłącznie na oryginalnej treści; (b) generują znaczniki w celu sklasyfikowania wizualnej treści wejściowej albo (c) generują instrukcje w celu uporządkowania istniejącej treści, bez tworzenia nowej treści.

ii)	<b>Treści tworzone z wykorzystaniem Programów generatywnej sztucznej inteligencji</b>. Polityki obowiązujące w serwisie Epic Marketplace wymagają od Licencjodawców treści oznaczania Treści jako „CreatedWithAI” (UtworzoneZWykorzystaniemAI), jeśli zostały one stworzone przy użyciu Programów generatywnej sztucznej inteligencji. Na potrzeby niniejszej polityki uznaje się, że Treści są tworzone przy użyciu Programów generatywnej sztucznej inteligencji, gdy istotna część Treści jest generowana przy użyciu Programów generatywnej sztucznej inteligencji, niezależnie od tego, czy są to postacie, tła, czy inne istotne elementy. Treści nie uważa się za stworzone przy użyciu Programów generatywnej sztucznej inteligencji jedynie w celu wykorzystania funkcji, które działają wyłącznie na Treści (np. świadome wypełnienie) albo które nie wprowadzają do utworu istotnych elementów generatywnej sztucznej inteligencji (np. oparte na sztucznej inteligencji skalowanie obrazu). Licencjodawca treści ponosi wyłączną odpowiedzialność za spełnienie tego wymogu.