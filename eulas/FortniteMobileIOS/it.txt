<EULA.Highlight>Ultimo aggiornamento 17 dicembre 2024</>

L’utente è invitato a leggere attentamente il presente Contratto, il quale costituisce un documento legale che illustra diritti e obblighi relativi all’utilizzo del Software, incluso qualsiasi Servizio a cui si accede o gli acquisti che l'utente effettua attraverso il Software.  Tramite il download o l’utilizzo del Software, o indicando in altro modo l’accettazione del presente Contratto, l’utente accetta di essere vincolato ai termini e alle condizioni del presente Contratto.  Qualora l’utente non dovesse o non potesse accettare i termini e le condizioni del presente Contratto, lo stesso è invitato ad astenersi dal download o dall’utilizzo di questo Software.  

Al fine di conoscere le nostre pratiche, l’utente è invitato a verificare l’Informativa sulla privacy all’indirizzo https://www.epicgames.com/privacypolicy, che disciplina anche l’uso che l’utente fa dei Servizi. Inoltre, tale uso è disciplinato anche dalle Condizioni di Servizio, reperibili a https://www.epicgames.com/tos. Scaricando o usando il Software, l'utente accetta le Condizioni di Servizio di Epic e riconosce di aver letto l'Informativa sulla privacy di Epic.

Determinate parole o frasi sono definite in modo tale da attribuire loro determinati significati ove utilizzate nel presente Contratto.  Tali parole e frasi sono definite di seguito nella Sezione 16.

Se la residenza principale dell’utente si trova negli Stati Uniti d’America, il suo contratto sarà con Epic Games, Inc. Qualora essa non si trovasse negli Stati Uniti d’America, il suo contratto sarà con Epic Games Entertainment International GmbH.

1.	Concessione di Licenza 

Epic concede all’utente licenza e diritto limitati, personali, non esclusivi, non trasferibili e non cedibili in sub-licenza, di installare e utilizzare una copia del Software su un dispositivo per uso e intrattenimento personale (la “Licenza”).  I diritti concessi da Epic all’utente ai sensi della licenza sono soggetti ai termini e alle condizioni del presente Contratto, e l’utente ha la facoltà di utilizzare la Licenza soltanto a condizione che rispetti tutti i termini ivi applicabili.

La Licenza diventa efficace a partire dalla data in cui l’utente accetta il presente Contratto. Il Software viene concesso in licenza, non venduto, all’utente ai sensi della Licenza. La Licenza non concede all’utente alcun titolo o proprietà relativamente al Software.  

2.   Condizioni della Licenza

L’utente non è autorizzato a svolgere alcuna delle seguenti operazioni per quanto riguarda il Software o una qualsiasi delle sue parti:  (a) utilizzarlo per scopi commerciali o promozionali; (b) utilizzarlo su più di un dispositivo alla volta; (c) copiarlo, riprodurlo, distribuirlo, visualizzarlo o utilizzarlo in un modo che non sia espressamente autorizzato nel presente Contratto; (d) venderlo, affittarlo, noleggiarlo, concederlo in licenza, distribuirlo o altrimenti trasferirlo; (e) compiervi attività di reverse engineering, derivarne il codice sorgente, modificarlo, adattarlo, tradurlo, decompilarlo, disassemblarlo o creare opere derivate basate sullo stesso; (f) rimuovere, disabilitare, aggirare o modificare qualsiasi avviso o etichetta di proprietà o tecnologia di sicurezza contenuta nello stesso; (g) creare, sviluppare, distribuire o utilizzare qualsiasi programma software non autorizzato per ottenere un vantaggio in qualsiasi modalità di gioco on-line o di altro tipo; (h) utilizzarlo per violare i diritti di terzi, ivi compresi, a titolo esemplificativo ma non esaustivo, i diritti di proprietà intellettuale, della personalità o privacy; (i) utilizzarlo, esportarlo o riesportarlo in violazione di qualsiasi legge o regolamento applicabile; o (j) comportarsi in modo da pregiudicare la fruizione del Software da parte di altri utenti, secondo il giudizio di Epic, e in particolare a titolo puramente esemplificativo, in modo molesto, utilizzando linguaggi offensivi o illegali, con atti di negligenza nei confronti del gioco, sabotaggio, spamming, social engineering o scamming.

Il Software potrebbe contenere il software Cheat Detection o alcune funzioni o, durante l’installazione del Software, l’utente potrebbe essere invitato a installare il software Cheat Detection. Qualora non si desideri installare il software Cheat Detection oppure si voglia rimuovere o disattivare il software Cheat Detection o alcune funzioni in qualunque momento, la Licenza concessa all’utente cesserà automaticamente e l’utente potrebbe non riuscire a utilizzare il Software. Il Software o il software Cheat Detection possono acquisire e trasmettere informazioni relative all’account dell’utente, alle sue azioni di gioco e a programmi o processi potenzialmente non autorizzati in relazione con Cheat Detection, in base all’Informativa sulla privacy di Epic. In caso di identificazione di Imbrogli, l’utente acconsente affinché Epic possa esercitare tutti o qualunque diritto concesso in base al presente Contratto.

3.	Aggiornamenti e Patch

Epic potrebbe fornire patch, aggiornamenti o upgrade per il Software, i quali devono essere installati per consentire all’utente di continuare a utilizzare il Software o i Servizi.  Epic potrebbe aggiornare il Software da remoto senza avvisare l’utente e con il presente Contratto l’utente fornisce il proprio consenso affinché Epic applichi patch, aggiornamenti e upgrade.  Epic potrebbe modificare, sospendere, interrompere, sostituire, cambiare o limitare l’accesso dell’utente a qualsiasi aspetto del Software o dei Servizi in qualsiasi momento.  L’utente riconosce che il suo utilizzo del Software o dei Servizi non conferisce allo stesso alcun interesse, monetario o di altra natura, in alcun aspetto o funzionalità del Software o dei Servizi, ivi compresi a titolo esemplificativo ma non esaustivo, ricompense e obiettivi di gioco, livelli dei personaggi, Valuta di Gioco o Contenuti.  Inoltre, l’utente riconosce che tutti i dati sui personaggi, i progressi di gioco, la personalizzazione del gioco o altri dati relativi al proprio utilizzo del Software o dei Servizi potrebbero cessare di essere disponibili in qualsiasi momento senza preavviso da parte di Epic, ivi compresi, a titolo esemplificativo ma non esaustivo, a seguito dell’applicazione di una patch, aggiornamento o upgrade da parte di Epic.  Epic non si assume alcun obbligo di manutenzione o supporto relativamente al Software o ai Servizi.  

4.	Valuta di Gioco e Contenuti

Epic potrebbe offrire all’utente la possibilità di acquisire licenze per valuta di gioco (“Valuta di Gioco”) o Contenuti, come: (a) acquistare una licenza limitata per usare Valuta di Gioco a pagamento (“Valuta di Gioco acquistata”), (b) ottenere una licenza limitata per usare Valuta di Gioco per eseguire o compiere attività specifiche nel Software, o (c) acquistare a pagamento, scambiare Valuta di Gioco o ottenere una licenza limitata per usare i Contenuti.  Inoltre, Epic potrebbe facilitare lo scambio di determinati Contenuti tramite il Software, in alcuni casi a fronte del pagamento di un corrispettivo.  L’utente può utilizzare tale Valuta di Gioco o Contenuti soltanto in caso di pagamento del relativo corrispettivo (se presente).  Se l'utente ottiene o paga un corrispettivo per avere tale Valuta di Gioco o Contenuti, sta ottenendo o acquistando da Epic il diritto di avere una propria licenza che include tale Valuta di Gioco o Contenuti.  A prescindere dagli eventuali riferimenti che Epic potrebbe effettuare, al di fuori del presente Contratto, all’acquisto o alla vendita di Valuta di Gioco o Contenuti, entrambi Valuta di Gioco e Contenuti vengono concessi in licenza e non venduti all’utente ai sensi della Licenza.  L’uso del Saldo di un Conto Epic per l’acquisto di Valuta di Gioco o Contenuti è soggetto alle Condizioni di Servizio di Epic.

Né la Valuta di Gioco né i Contenuti sono convertibili in denaro o valore monetario da Epic o da qualsiasi altro soggetto, salvo ove diversamente previsto dalla legge applicabile.  La Valuta di Gioco e i Contenuti non hanno un valore equivalente in valuta reale e non sostituiscono la valuta reale.  Né Epic né qualsiasi altro soggetto o entità si assume alcun obbligo di scambiare la Valuta di Gioco o i Contenuti con qualsiasi oggetto di valore, ivi compresa, a titolo esemplificativo ma non esaustivo, la valuta reale.  L’utente conviene che Epic potrebbe intraprendere azioni che potrebbero influire sul valore percepito o il prezzo di acquisto, se applicabile, della Valuta di Gioco e dei Contenuti in qualsiasi momento, salvo laddove proibito dalla legge applicabile. 

Tutti gli acquisti della Valuta di Gioco Acquistata e dei Contenuti sono definitivi e non sono rimborsabili, né trasferibili o scambiabili in alcun caso, salvo ove altrimenti previsto dalla legge applicabile.  Epic, a propria unica discrezione, potrebbe imporre dei limiti alla quantità di Valuta di Gioco o Contenuti che possono essere acquistati, guadagnati, accumulati, riscattati o altrimenti utilizzati. 

Salvo ove altrimenti proibito dalla legge applicabile, Epic, a propria unica esclusiva discrezione, ha il diritto assoluto di gestire, modificare, sostituire, sospendere, annullare o eliminare la Valuta di Gioco o Contenuti, compresa la possibilità per l’utente di accedere a o utilizzare Valuta di Gioco o Contenuti, senza preavviso o responsabilità nei confronti dell’utente. L’utente non è autorizzato a trasferire, vendere, regalare, scambiare, negoziare, locare, concedere in sublicenza o noleggiare Valuta di Gioco o Contenuti se non nell’ambito del Software e secondo quanto espressamente consentito da Epic.  Eccetto laddove sia altrimenti proibito dalla legge applicabile, Epic si riserva e mantiene tutti i diritti, titoli e interessi relativi alla Valuta di Gioco e ai Contenuti.  La licenza relativa alla Valuta di Gioco e ai Contenuti cesserà al termine della Licenza e secondo quanto ivi altrimenti disposto.

Nel momento in cui l’utente fornisce i dati di pagamento a Epic o a un suo agente autorizzato per la relativa elaborazione, l’utente dichiara di essere autorizzato all’uso della carta di pagamento, PIN, chiavetta, conto o altro metodo di pagamento specificato dall’utente, e quest’ultimo autorizza Epic ad addebitare l’importo integrale della transazione tramite tale metodo di pagamento.

5. Contenuti generati dall’utente

Epic può fornire funzionalità attraverso il Software o i Servizi che consentono all’Utente di creare, sviluppare, modificare o fornire Contenuti (User Generated Content, “UGC”) e di caricare, pubblicare o rendere altrimenti disponibili UGC ad alcuni o a tutti gli utenti dei Servizi. Queste funzioni possono anche consentire all’utente di interagire con gli UGC, manipolarli e modificarli in tutto o in parte. Epic può modificare, limitare o interrompere alcune caratteristiche del Servizio senza preavviso o responsabilità nei confronti dell’utente.

Gli “UGC” includono, a titolo esemplificativo e non esaustivo, edifici, messaggi di chat, dati dei personaggi, personalizzazione del gioco, costruzioni in-game, replay, cinematiche, script e programmi, modalità, gameplay, esperienze, funzionalità interattive e screenshot, musica, suoni, registrazioni sonore (e le opere musicali in esse incorporate) combinazioni audiovisive, opere musicali, animazioni, dati audio della chat vocale e altri tipi di opere (singolarmente o in combinazione).

Per informazioni sulle nostre prassi di moderazione dei contenuti, si prega di visitare il nostro Centro sicurezza e protezione all’indirizzo <a id=“url” href=“https://safety.epicgames.com/“ style=“EULA.Hyperlink”> Centro sicurezza e protezione</>

Se l’utente utilizza la funzione di chat vocale e la segnalazione vocale è abilitata in un chat vocale, sul Suo dispositivo e sui dispositivi dei partecipanti alla chat vocale vengono memorizzati frammenti (snippet) di dati audio della chat vocale. Se viene segnalata una violazione delle nostre Regole della community, tali snippet possono essere trasmessi a Epic ed esaminati per far rispettare tali regole. Previa verifica umana, Epic può analizzare le comunicazioni di gioco dell'utente (comprese le chat di testo e vocali) con tecnologie di apprendimento automatico per aiutare a identificare un comportamento dannoso, nocivo o fraudolento nei nostri servizi.

Licenza ad Epic. Se l’Utente rende o ha reso disponibile degli UGC nei Servizi, lo stesso concede a Epic il permesso di ospitare, copiare, importare, archiviare, modificare, adattare, mostrare, eseguire pubblicamente (anche tramite trasmissioni audio digitali), riprodurre (e fare riproduzioni meccaniche di opere musicali incarnate in registrazioni sonore), creare opere derivate (compresa la sincronizzazione con immagini visive), mostrare pubblicamente, trasferire, concedere in sublicenza e distribuire (collettivamente “Utilizzo”) tali UGC, in tutto o in parte, anche per scopi commerciali pubblicitari e di marketing, in qualsiasi Paese. Tale autorizzazione è perpetua e irrevocabile e si applica a qualsiasi media, piattaforma o canale in relazione al Software e ai Servizi.

I diritti che l’utente concede a Epic in questa Sezione sono forniti a tutto il pubblico, il che significa che i proprietari o gli operatori di servizi di terze parti non avranno alcuna responsabilità separata nei confronti dell’utente o di qualsiasi altra terza parte per gli UGC forniti o utilizzati su tali servizi di terze parti tramite il Servizio. Epic ha bisogno di queste autorizzazioni per rendere gli UGC dell’utente disponibile ai giocatori come parte dei Servizi (cioè nel gioco) e per renderli disponibili agli streamer e ai creatori di contenuti al di fuori dei Servizi (ad esempio, per l’uso su altre piattaforme). Questi diritti devono essere irrevocabili a causa dei numerosi canali in cui gli UGC sono distribuiti da noi e da altri dopo la loro creazione.

L’Utente è consapevole che non ha diritto a ricevere alcun compenso, onorario, corrispettivo o altra remunerazione in relazione ai suoi UGC per qualsiasi motivo, compreso l’esercizio da parte di Epic dei diritti che l’Utente concede a Epic in questa Sezione e che Epic non è obbligata a esercitare i diritti che l’Utente concede.

<EULA.SubHeader>Suggested Content</> Fortnite raccomanda all’utente di usare le isole per contribuire a migliorare la sua esperienza del servizio e mostrargli più contenuti con cui potrebbe essere interessato a giocare. In Scopri disponiamo di diverse categorie, quali “di tendenza”, “nuove esperienze” e “ideale con gli amici”. La Homebar è la prima riga che l’utente visualizza nella pagina Scopri; essa raccoglie le raccomandazioni relative alle isole da diversi tipi di categorie. Organizziamo e classifichiamo le isole che mostriamo all’utente in base a diversi fattori, tra cui la cronologia di gioco dell’utente e le informazioni di gioco, come il numero di utenti che stanno giocando, il numero di giocatori con un’isola tra i loro favoriti, il numero di modifiche per ogni isola, il tempo impiegato da un creatore a modificare la propria isola, il momento in cui un’isola è stata visualizzata per la prima volta, il numero di edifici presenti su un’isola, la dimensione media del gruppo e quanto spesso e quanto a lungo l’utente ha giocato con un’isola.

L’utente può decidere di disattivare le raccomandazioni personalizzate riguardo all’esperienza di gioco quando usa la scheda Scopri andando direttamente sulle proprie impostazioni, alla voce “Account e privacy” e “Privacy nel gioco”, dove potrà disattivare o riattivare questa impostazione.

Opere musicali.  Epic può, a sua esclusiva discrezione, scegliere di rendere disponibili le registrazioni sonore e le opere musicali incorporate nelle registrazioni sonore (“Musica concessa in licenza”) in relazione agli UGC. Se Epic rende disponibile la Musica concessa in licenza per l’uso negli UGC dell’utente, Epic concede a quest’ultimo una licenza non esclusiva, personale, limitata, revocabile e non trasferibile per: (a) sincronizzare la Musica concessa in licenza negli UGC durante il periodo in cui la Musica concessa in licenza è resa disponibile attraverso i Servizi e (b) riprodurre, ascoltare e interagire con gli UGC contenenti la Musica concessa in licenza esclusivamente attraverso i Servizi.

Le modifiche apportate dall’utente (ad esempio, variazioni, utilizzo di una parte della musica concessa in licenza per la sincronizzazione con gli UGC) sono considerate opere derivate incluse nella definizione di musica concessa in licenza, i cui diritti sono detenuti da Epic e dai suoi licenzianti.

Regole speciali per gli artisti discografici. Se l’utente è un compositore o un autore di un’opera musicale e (a) è affiliato o membro di un’organizzazione di tutela dei diritti di esecuzione (Performing-rights organization, “PRO”), (b) è legato da contratto con un’etichetta discografica o (c) ha ceduto i propri diritti a un editore musicale, in tal caso deve notificare alla parte interessata la licenza esente da diritti d’autore che concede a Epic attraverso il presente Accordo. L’utente è l’unico responsabile della conformità agli obblighi contrattuali o di rendicontazione della parte interessata e (se del caso) dell’ottenimento del consenso di tale parte a concedere la licenza (o le licenze) royalty-free nel presente Accordo, anche qualora l’utente crei nuove registrazioni attraverso il Servizio che la sua etichetta potrebbe tentare di rivendicare.

L’utente dichiara e garantisce che qualsiasi UGC contenente Musica concessa in licenza non è soggetto a royalties ed Epic non ha alcun obbligo di pagare royalties a terzi, inclusi, senza limitazioni, i titolari di diritti d’autore di registrazioni sonore (ad esempio, un’etichetta discografica), i titolari di diritti d’autore di opere musicali (ad esempio, un editore musicale), una PRO (ad esempio, ASCAP, BMI, SESAC, ecc.), una PRO di registrazioni sonore, qualsiasi sindacato o corporazione, o altre terze parti.

Epic non ammette attività di violazione della proprietà intellettuale attraverso il Software o i Servizi. L’utente non può e accetta di non creare, generare o rendere disponibile attraverso il Software o i Servizi qualsiasi UGC per cui non abbia il diritto di concedere a Epic tale licenza in tutti gli elementi (inclusa la Musica concessa in licenza) degli UGC.

Se l’utente sceglie di creare, generare o rendere disponibile i suoi UGC tramite il Software o i Servizi, è l’unico responsabile dei suoi UGC e dichiara e garantisce che:

(a) l’utente è il creatore e il proprietario e dispone di tutte le licenze e i diritti necessari per utilizzare e autorizzare Epic a sfruttare la licenza sopra concessa;

(b) gli UGC dell’utente, e l’utilizzo degli UGC da parte di Epic come previsto dal presente Accordo, non infrangeranno o violeranno alcun diritto di terzi, compresi i diritti d’autore, i marchi, i brevetti, i segreti commerciali, i diritti morali o i diritti di privacy o pubblicità;

(c) Epic non deve ottenere ulteriori licenze, fornire attribuzioni o pagare royalties o altri compensi a terzi; e 

(d) l’utilizzo da parte di Epic degli UGC dell’utente non violerà alcun contratto di terzi né causerà la violazione da parte di Epic di leggi o regolamenti applicabili.

L’utente è responsabile dei propri UGC, pertanto non deve rendere disponibili contenuti discutibili sui Servizi o tramite gli stessi. Qualora lo faccia, potremmo doverli rimuovere. Epic può, ma non alcun obbligo di, modificare o controllare qualsiasi UGC che l’utente o altri rendono disponibili attraverso il Software o i Servizi. Epic può in qualsiasi momento schermare, rimuovere, cancellare, modificare, bloccare o rifiutare di pubblicare UGC che violino il presente Accordo o che siano altrimenti discutibili, come stabilito a esclusiva discrezione di Epic e senza alcun preavviso o responsabilità nei confronti dell’Utente o di terzi.  Se l’utente fornisce UGC, può utilizzare solo gli strumenti che Epic fornisce attraverso la normale funzionalità del Servizio per rimuovere o modificare quel tipo specifico di UGC.

L’utente è consapevole di poter essere esposto a UGC provenienti da una varietà di fonti quando utilizza il Software o i Servizi e riconosce che gli UGC possono essere imprecisi, offensivi, indecenti o altrimenti discutibili. L’utente accetta che Epic non sarà responsabile o perseguibile per gli UGC dell’utente o di altri. 

Nella misura massima consentita dalla legge, l’Utente rinuncia e accetta di rinunciare a tutti i diritti di autore, paternità, attribuzione, integrità, divulgazione, ritiro e a qualsiasi altro diritto noto o definito come “diritti morali”, “diritti dell’artista”, “droit moral” o altri diritti simili, riconosciuti da qualsiasi teoria legale o equitativa di qualsiasi Paese o da qualsiasi trattato, a prescindere dal fatto che tale diritto sia definito un “diritto morale” (collettivamente “Diritti morali”) nei confronti dei suoi UGC. L’utente accetta inoltre consapevolmente e irrevocabilmente di non esercitare alcun diritto morale sui propri UGC, ai quali non abbia rinunciato, in alcun modo che interferisca con l’esercizio dei diritti concessi. L’utente rinuncia e accetta di non far valere i propri Diritti morali anche nel caso in cui i suoi UGC vengano alterati o modificati in modo non gradito all’utente.

6.	Feedback

In caso di trasmissione di qualsivoglia Feedback a Epic, l’utente concede a Epic una licenza non esclusiva, integralmente remunerata, priva di royalty, irrevocabile, perpetua, trasferibile e cedibile in sub-licenza di riprodurre, distribuire, modificare, preparare opere derivate, eseguire pubblicamente, esibire pubblicamente, produrre, far produrre, utilizzare, vendere, offrire in vendita, importare e altrimenti sfruttare tale Feedback per qualsiasi scopo, per tutti i metodi e le forme di sfruttamento presenti e futuri in qualsiasi paese.  Se tali diritti non possono essere concessi in licenza ai sensi della legge applicabile (come i diritti morali e diritti personali di altra natura), l’utente rinuncia a tali diritti e accetta di non farli valere.  L’utente conviene e accetta che Epic non avrà alcun obbligo di fare uso di qualsiasi Feedback fornito dall’utente stesso.  L’utente conviene che, qualora Epic faccia uso del suo Feedback, Epic non avrà alcun obbligo di riconoscere o compensare l’utente per il proprio contributo. L’utente dichiara e garantisce di disporre di diritti sufficienti relativi a qualsiasi Feedback fornito a Epic, tali da concedere a Epic e agli altri soggetti interessati, i diritti descritti in precedenza.  Questi includono, a titolo esemplificativo ma non esaustivo, i diritti di proprietà intellettuale e altri diritti proprietari o personali.

7.	Proprietà/Licenze di Terzi 

Epic e i suoi licenziatari possiedono tutti i titoli, i diritti di proprietà e i diritti di proprietà intellettuale relativi al Software e ai Servizi.  Epic, Epic Games, Unreal, Unreal Engine e Fortnite, e i loro rispettivi loghi sono marchi o marchi registrati di Epic e dei suoi affiliati negli Stati Uniti d’America e altrove.  Tutti i diritti concessi all’utente ai sensi del presente Contratto sono concessi esclusivamente con licenza espressa e non con la vendita.  Nessuna licenza o altri diritti saranno creati per implicazione, preclusione o altrimenti.

Il Software include determinati componenti forniti dai licenziatari di Epic.  È possibile trovare un elenco di crediti e avvisi per i componenti di terze parti nell’interfaccia di gioco.

8.	Esoneri e Limitazione di Responsabilità  

Il Software (compresi eventuale Valuta di Gioco e Contenuti) e i Servizi sono forniti “così com'è” e “così com’è disponibile”, “con tutti i difetti” e senza garanzie di alcun tipo.  Epic, i suoi licenziatari e i loro rispettivi affiliati declinano tutte le garanzie, condizioni, obblighi secondo la legge consuetudinaria e tutte le dichiarazioni (espresse, implicite, orali e scritte) in relazione al Software o ai Servizi, ivi comprese, a titolo esemplificativo ma non esaustivo, tutte le garanzie e condizioni esplicite, implicite e legali di qualsiasi tipo, come titolo, non interferenza con l’uso dell’utente, autorità, non violazione, commerciabilità, idoneità o adeguatezza per qualsiasi scopo (sia che Epic ne sia a conoscenza o meno o abbia motivo di essere a conoscenza di tale scopo), integrazione del sistema, precisione o completezza, risultati, ragionevole cura, perizia, mancanza di negligenza, e assenza di virus, sia che si presume possano insorgere ai sensi di legge, in ragione della consuetudine o utilizzo commerciale, o nel corso di negoziazioni.  Senza limitare la generalità di quanto precede, Epic, i suoi licenziatari e i rispettivi affiliati non rilasciano alcuna garanzia che (1) il Software o i Servizi funzioneranno correttamente, (2) il Software o i Servizi soddisferanno i requisiti dell’utente, (3) il funzionamento del Software o dei Servizi sia continuo, privo di bug o privo di errori in alcune o tutte le circostanze, o che (4) eventuali difetti del Software o dei Servizi possano essere o saranno corretti.  Qualsiasi garanzia contro la violazione che può essere disposta nella Sezione 2-312 dell’Uniform Commercial Code o in qualsiasi altra normativa equipollente è espressamente esclusa.  Epic, i suoi licenziatari e i loro rispettivi affiliati non garantiscono il funzionamento continuo, privo di errori e di virus, né l’esecuzione o l’accesso sicuri al Software o ai Servizi.  Il presente paragrafo si applica nella misura massima consentita dalla legge applicabile. 

Nella misura massima consentita dalla legge applicabile, né Epic, né i suoi licenziatari, né alcuno dei loro rispettivi affiliati, né alcuno dei fornitori di servizi di Epic (collettivamente, le “Parti di Epic”), sarà responsabile in alcun modo a fronte di qualsiasi perdita di profitti o danni indiretti, incidentali, consequenziali, speciali, punitivi o esemplari derivanti da o in relazione al presente Contratto o Software (incluso qualsiasi Valuta di Gioco o Contenuto) o Servizi, o il ritardo o l'impossibilità di usare o mancanza di funzionalità del Software o dei Servizi, anche in caso di colpa di una Parte di Epic, illecito civile (inclusa la negligenza), responsabilità oggettiva, indennità, responsabilità da prodotto, violazione di contratto, violazione di garanzia o di altra natura e anche qualora una Parte di Epic sia stata informata della possibilità di tali danni.  Inoltre, nella misura massima consentita dalla legge applicabile, la responsabilità complessiva delle Parti di Epic derivante da o in relazione a il presente Contratto o Software (incluso qualsiasi Valuta di Gioco o Contenuto) o Servizi non supererà gli eventuali importi totali versati dall’utente a Epic per il Software (incluso qualsiasi Valuta di Gioco o Contenuto) durante i dodici (12) mesi immediatamente precedenti agli eventi che hanno dato origine a tale responsabilità. Le presenti limitazioni ed esclusioni relative ai danni si applicano anche qualora qualsiasi rimedio non dovesse fornire un risarcimento adeguato.

Fermo restando quanto sopra, alcuni paesi, stati, province o altre giurisdizioni non consentono l’esclusione di determinate garanzie o la limitazione di responsabilità secondo quanto precedentemente esposto, pertanto i termini di cui sopra potrebbero non essere applicabili all’utente. Al contrario, in tali giurisdizioni, le esclusioni e le limitazioni di cui sopra si applicano soltanto nella misura consentita dalle leggi di tali giurisdizioni. Inoltre, l’utente potrebbe godere di ulteriori diritti nella propria giurisdizione, e nulla di quanto disposto nel presente Contratto pregiudicherà i diritti stabiliti dalla legge di cui l’utente potrebbe disporre in qualità di consumatore del Software o dei Servizi.

9.	Indennizzo  

L'utente accetta di risarcire, pagare i costi di difesa di, e tenere Epic, i suoi licenziatari e i loro rispettivi affiliati, dipendenti, funzionari, dirigenti, agenti, fornitori e altri rappresentanti indenni da tutti i reclami, richieste, azioni, perdite, responsabilità e spese (ivi compresi gli oneri legali, i costi e gli oneri dei periti) derivanti da o in relazione a (a) qualsiasi reclamo che, se valido, costituirebbe una violazione da parte dell’utente del presente Contratto o una negligenza da parte dello stesso, o (b) qualsiasi atto od omissione da parte dell’utente nell’utilizzo del Software(incluso qualsiasi Valuta di Gioco o Contenuto) o Servizi.  L’utente si impegna a rimborsare Epic su richiesta per gli eventuali costi di difesa sostenuti da Epic, nonché per gli eventuali pagamenti effettuati o le perdite subite da Epic, sia nell’ambito di una sentenza del tribunale o di composizione, sulla base di qualsiasi questione oggetto della presente Sezione 9.

Qualora all’utente sia vietato per legge di assumersi l’obbligo di indennizzo di cui sopra, lo stesso assume, nei limiti consentiti dalla legge, qualsiasi responsabilità a fronte di tutti i reclami, le richieste, azioni, perdite, responsabilità e spese (ivi compresi gli oneri legali, i costi e gli oneri dei periti) che costituiscono l’oggetto dichiarato dell’obbligo di indennizzo di cui sopra.  

10.	Risoluzione  

Senza alcuna limitazione a qualsiasi altro diritto di Epic, il presente Contratto sarà automaticamente risolto senza preavviso qualora l’utente non dovesse rispettare uno qualsiasi dei suoi termini e condizioni.  Inoltre, l’utente ha anche la facoltà di risolvere il presente Contratto eliminando il Software.  All’atto di qualsiasi risoluzione, la Licenza sarà automaticamente risolta, l’utente non potrà più esercitare alcuno dei diritti concessi allo stesso dalla Licenza e avrà l’obbligo di distruggere tutte le copie del Software in suo possesso.  

Salvo che nella misura prevista dalla legge, i pagamenti e i corrispettivi non sono rimborsabili in alcun caso, a prescindere che il presente Contratto sia risolto o meno.

Le Sezioni 2, 5-13 e 15-17 sopravvivranno a qualsiasi risoluzione del presente Contratto.

11.	Diritto Applicabile e Giurisdizione 

L’utente conviene che il presente Contratto sarà considerato stipulato e sottoscritto nello Stato della Carolina del Nord, Stati Uniti d’America, e che qualsiasi controversia sarà risolta in conformità con le leggi della Carolina del Nord, escluso il corpo normativo relativo alla scelta delle leggi, e degli Stati Uniti d'America.  Qualsiasi azione o procedimento giudiziario promosso per far valere i termini del presente Contratto o giudicare qualsiasi controversia deve essere instaurato presso la Corte Superiore di Wake County, Stato della Carolina del Nord, o presso la Corte Distrettuale degli Stati Uniti per il Distretto Orientale della Carolina del Nord.  L’utente accetta la giurisdizione esclusiva di tali tribunali.  L’utente rinuncia a qualsiasi pretesa di “forum non conveniens” e a qualsiasi diritto a un processo con giuria.  La Convenzione sulla vendita internazionale di beni non troverà applicazione.  Qualsiasi legge o norma che prevede che la lingua di un contratto debba essere interpretata a sfavore del predisponente non si applica al presente Contratto.

12.	Rinuncia all’Azione Collettiva

L’utente accetta di non instaurare o partecipare a un’azione collettiva o rappresentativa, a un'azione generale con un legale privato o a un arbitrato collettivo in relazione al Software (incluso qualsiasi Valuta di Gioco o Contenuti) o a Servizi o al presente Contratto.  Inoltre, l’utente si impegna a non tentare di combinare qualsiasi azione o arbitrato in relazione al Software o ai Servizi al presente Contratto con qualsiasi altra azione o arbitrato senza il consenso di tutte le parti del presente Contratto e tutte le altre azioni o arbitrati.

Ai fini del calcolo dei danni ai sensi del presente comma, le richieste di risarcimento simili presentate da più ricorrenti rappresentati dallo stesso avvocato o da un avvocato coordinato saranno aggregate. In altre parole, se venti persone rappresentate dallo stesso avvocato o da un avvocato coordinato chiedono un risarcimento di 1.000 dollari ciascuna, ai fini del presente comma ciò sarà considerato come una richiesta di risarcimento di 20.000 dollari.

12.3.4.Depositi coordinati

Se sono inviate 25 o più Notifiche di controversia che sollevano rivendicazioni affini con un medesimo avvocato o uno coordinato, esse saranno allora considerate “Casi coordinati” e, secondo le Regole, saranno trattati come depositi di massa o depositi di più casi, se e nella misura in cui si richieda la gestione di Casi coordinati mediante arbitrato, come indicato nel presente Contratto. Epic e l’utente possono informarsi vicendevolmente della propria convinzione che i casi siano Casi coordinati e le dispute riguardo al fatto che uno o più casi soddisfino o meno la definizione contrattuale di “Casi coordinati” saranno decise dal fornitore dei servizi di arbitrato come questione amministrativa. Le richieste di arbitrato nei Casi coordinati dovranno essere presentate esclusivamente con il fornitore dei servizi di arbitrato, come concesso dal procedimento pilota descritto di seguito. Epic si farà carico solo della propria quota di spese arbitrali per i Casi coordinati depositati in arbitrato; a loro volta, i ricorrenti saranno responsabili delle proprie quote di tali spese. I periodi di prescrizione applicabili saranno sospesi per le domande avanzate in un Caso coordinato dal momento in cui una Notifica di controversia conforme è pervenuta a una parte finché, secondo i termini del presente Contratto, il Caso coordinato è depositato in arbitrato oppure, come indicato di seguito, in un tribunale.

Una volta che l’avvocato nei Casi coordinati ha avvisato Epic che per quei casi sono state fornite tutte o sostanzialmente tutte le Notifiche di controversia, l’avvocato delle parti dovrà conferire in buona fede in merito al numero dei casi da sottoporre ad arbitrato come procedimenti “pilota”, per concedere a ciascuna parte una ragionevole opportunità di provare la fondatezza delle proprie argomentazioni. Se l’avvocato delle parti non concorda sul numero di procedimenti pilota, il fornitore dei servizi di arbitrato sceglierà un numero pari come questione amministrativa (oppure, a discrezione del fornitore di servizi di arbitrato, sarà un arbitro del procedimento a farlo). Tra i fattori di cui il fornitore dei servizi di arbitrato potrebbe tener conto per decidere quanti procedimenti “pilota” proporre rientrano la complessità della controversia e le differenze in termini di fatti o normativa applicabile tra un caso e l’altro. Una volta fissato il numero dei procedimenti pilota, di comune accordo o per decisione del fornitore dei servizi di arbitrato, ogni parte dovrà selezionare la metà di quel numero tra i ricorrenti che hanno fornito Notifiche di controversia conformi, e solo quei casi selezionati potranno essere depositati con il fornitore dei servizi di arbitrato. Nessun altro caso potrà essere depositato finché non si saranno concluse le questioni pilota ed Epic Games non può essere tenuta a farsi carico di eventuali oneri associati alle richieste di arbitrato che non siano quelle che possano essere depositate come azioni pilota. Le parti riconoscono che la risoluzione di Casi coordinati non selezionati come azioni pilota sarà rallentata da questo procedimento pilota.

Salvo diverso accordo tra le parti, ogni procedimento pilota sarà assegnato a un arbitro diverso. Solo i procedimenti pilota passeranno ad arbitrato.

Una volta conclusisi tutti i procedimenti pilota (o prima, se l’avvocato dei ricorrenti ed Epic sono concordi), le parti devono intraprendere una singola mediazione di tutti i Casi coordinati, e ogni parte dovrà farsi carico della metà degli oneri di mediazione applicabili. Epic e l’avvocato dei ricorrenti devono concordare un mediatore entro 30 giorni dalla conclusione dell’ultimo procedimento pilota. Se l’avvocato di Epic e i ricorrenti non riescono a convenire su un mediatore entro 30 giorni, il fornitore dei servizi di arbitrato ne nominerà uno come questione amministrativa. Epic e l’avvocato dei ricorrenti collaboreranno al fine di garantire che la mediazione venga fissata il prima possibile dopo la nomina del mediatore.

Se alla mediazione non consegue una risoluzione globale, il presente requisito di arbitrato non sarà più applicabile alle Controversie che sono oggetto di Casi coordinati per le quali una Notifica di controversia sia pervenuta all’altra parte, ma non sia stata risolta nei procedimenti pilota. Tali Controversie possono essere depositate solo nei tribunali statali di Wake County, Carolina del Nord oppure, se esiste la giurisdizione federale, nel Tribunale distrettuale statunitense per il Distretto orientale della Carolina del Nord, e l’utente acconsente, in base al Contratto, a sottoporre tali casi esclusivamente a tali tribunali. Nessuna disposizione di questo paragrafo dovrà essere interpretata come un divieto per l’utente o Epic di rimuovere un caso da un tribunale statale per assegnarlo a un tribunale federale, se la rimozione è consentita ai sensi della normativa applicabile. Qualora l’utente stia avanzando le stesse rivendicazioni di altre persone e sia rappresentato da un avvocato comune o coordinato, l’utente accetta di rinunciare a qualsiasi obiezione secondo la quale il litisconsorzio di tutte queste persone sia impraticabile. Se una Controversia inizialmente arbitrabile è presentata in tribunale, i ricorrenti possono richiedere un trattamento collettivo, ma nella misura massima consentita dalla legge applicabile, le classi richieste possono comprendere solo i ricorrenti dei Casi coordinati che abbiano fornito Notifiche di controversia conformi. Qualsiasi parte potrà contestare una certificazione della classe in qualsiasi fase del contenzioso e su qualsiasi base disponibile. I tribunali statali di Wake County, Carolina del Nord o, se esiste la giurisdizione federale, il Tribunale distrettuale statunitense per il Distretto orientale della Carolina del Nord, avranno l’autorità di applicare questo procedimento pilota e potranno impedire il deposito di cause o richieste di arbitrato non avvenuto in conformità allo stesso. A tale scopo, l’utente acconsente alla giurisdizione di tali tribunali.

13.	Questioni Governative Statunitensi 

Il Software è un “Articolo Commerciale” (come definito al titolo 48 del C.F.R. §2.101) e consiste in un “Software Informatico Commerciale” e nella “Documentazione del Software Informatico Commerciale” (come utilizzati nel titolo 48 del C.F.R. §12.212 o nel titolo 48 del C.F.R. §227.7202, a seconda dei casi).  Il Software è concesso in licenza agli utenti finali del Governo statunitense esclusivamente come Articolo Commerciale e soltanto con i diritti concessi ad altri licenziatari ai sensi del presente Contratto.  

L’utente dichiara e garantisce a Epic di non trovarsi in un paese soggetto a un embargo del governo statunitense o designato dal governo degli Stati Uniti come un paese “che sostiene il terrorismo” e di non essere presente in alcuna delle liste del governo statunitense di soggetti vietati o limitati.

14.	Modifiche del presente Contratto  

Epic potrebbe distribuire un Contratto modificato, le Condizioni di servizio o l’Informativa sulla privacy in qualsiasi momento a sua discrezione pubblicando il Contratto modificato, le Condizioni di servizio o l’Informativa sulla privacy sul proprio sito o fornendo all’utente l’accesso digitale alle versioni modificate di uno qualsiasi di questi documenti al momento del suo successivo accesso al Software.  Qualora l’utente non dovesse accettare qualsivoglia modifica del presente Contratto, lo stesso ha la facoltà di risolvere il presente Contratto e avrà l’obbligo di interrompere l’utilizzo del Software.  Continuando a utilizzare il Software, l’utente dimostra la propria accettazione del Contratto modificato e delle Condizioni di servizio nonché riconosce di aver letto l’Informativa sulla privacy modificata.  

15.	Nessuna Cessione 

L’utente non è autorizzato, senza il preventivo consenso scritto di Epic, a cedere, trasferire, addebitare o subappaltare tutti o alcuni dei propri diritti od obblighi previsti ai sensi del presente Contratto, e qualsiasi tentativo senza tale consenso sarà privo di validità ed efficacia.  Se le limitazioni al trasferimento del Software nel presente Contratto non sono applicabili ai sensi della legge del paese dell’utente, allora il presente Contratto sarà vincolante nei confronti di qualsiasi destinatario del Software.  Epic potrebbe in qualsiasi momento cedere, trasferire, addebitare o subappaltare tutti o alcuni dei propri diritti od obblighi previsti ai sensi del presente Contratto.  

16.	Definizioni  

Ai fini del presente Contratto, le seguenti parole in maiuscolo assumeranno il seguente significato:   

“Cheat Detection” indica la funzionalità utilizzata per identificare gli Imbrogli.

“Imbrogli” indica i programmi o altri processi che potrebbero fornire ai giocatori un vantaggio concorrenziale sleale nel Software. 

“Informazioni Riservate” indica tutte le informazioni non di pubblico dominio relative al Software, ivi comprese, a titolo esemplificativo ma non esaustivo, le informazioni relative al gioco o altri contenuti, la Valuta di Gioco, i Contenuti, i Servizi, i feedback e commenti dell’utente e i feedback o commenti di qualsiasi altro licenziatario del Software o di qualsiasi rappresentante Epic.

“Contenuti” indica tutti gli articoli virtuali o gli altri contenuti che Epic mette a disposizione dell’utente per consentirne l’accesso o il download attraverso o in relazione al Software.

“Epic” indica, a seconda di dove si trova la residenza principale dell’utente:

a.	Epic Games, Inc., una Corporation nel Maryland con sede principale presso Box 254, 2474 Walnut Street, Cary, Carolina del Nord, 27518, Stati Uniti; o 

b.	Epic Games Entertainment International GmbH, società a responsabilità limitata di diritto svizzero, con sede legale in Platz 10 6039 Root, Svizzera.  

“Feedback” indica qualsiasi feedback o suggerimento fornito a Epic dall’utente per quanto riguarda il Software, i Servizi o altri prodotti e servizi di Epic.

“Servizi” indica qualsiasi servizio è reso disponibile attraverso il Software, incluso servizi per acquisire, mantenere e usare Valuta di Gioco e Contenuti.

“Software” indica l'applicazione software di proprietà conosciuta come Fortnite, e qualsiasi patch, aggiornamenti e miglioramenti all'applicazione, e tutti i contenuti e documentazione relativi resi disponibili all'utente da parte di Epic secondo il presente Contratto, incluso codice del software, titoli, temi, oggetti, personaggi, nomi, dialogo, tormentoni, località, storie, grafica, animazione, concetti, suoni, effetti audiovisivi, metodi di funzionamento e composizioni musicali relativi all'applicazione e qualsiasi copia delle precedenti.  Il Software include Valuta di Gioco e Contenuti per cui si è pagato il costo associato o in altro modo acquisito una licenza secondo la Sezione 4.

17.	Disposizioni Generali 

Il presente Contratto e qualsiasi documento o informazione di cui al presente Contratto costituiscono l’intero accordo tra l'utente ed Epic in relazione alla materia oggetto del presente Contratto.  Sono escluse tutte le altre comunicazioni, proposte e dichiarazioni in relazione alla materia oggetto del presente Contratto.  

L’originale del presente Contratto è in lingua inglese; qualsiasi traduzione viene fornita esclusivamente a scopo di riferimento.  L’utente rinuncia a qualsiasi diritto di cui potrebbe godere ai sensi della legge del proprio paese di far redigere o interpretare il presente Contratto nella lingua di qualsiasi altro paese.

Il presente Contratto descrive determinati diritti. L’utente potrebbe godere di altri diritti ai sensi delle leggi della propria giurisdizione. Il presente Contratto non modifica i diritti dell’utente ai sensi delle leggi della propria giurisdizione se tali leggi non lo consentono.  Le limitazioni e le esclusioni di garanzie e rimedi nel presente Contratto potrebbero non essere applicabili all’utente dal momento che la sua giurisdizione potrebbe non consentirle nelle sue circostanze specifiche.  Qualora talune disposizioni del presente Contratto dovessero essere considerate inapplicabili da un tribunale o da un organo giurisdizionale competente, tali disposizioni devono essere applicate esclusivamente nella misura massima consentita ai sensi della legge applicabile e le restanti condizioni del presente Contratto rimarranno in pieno vigore ed effetto.

Qualsiasi atto di Epic volto all’esercizio, o il mancato o ritardato esercizio di uno qualsiasi dei suoi diritti ai sensi del presente Contratto, in base alla legge o in via equitativa non sarà considerato una rinuncia di questi o altri diritti o rimedi disponibili per contratto, in base alla legge o in via equitativa.

L’utente conviene che il presente Contratto non conferisce alcun diritto o rimedio a qualsiasi soggetto diverso dalle parti del presente Contratto, fatto salvo per quanto espressamente dichiarato.

Gli obblighi di Epic sono soggetti alle leggi e ai procedimenti legali esistenti, ed Epic potrebbe osservare l’applicazione della legge o soddisfare le richieste o i requisiti normativi nonostante qualsiasi termine contrario stabilito nel presente Contratto.
<EULA.Header> Obbligo di informativa – Gli utenti mensili attivi nell’UE (Ultimo aggiornamento: 16 febbraio 2024) </>
Il numero medio stimato di destinatari mensili attivi di Fortnite nell’Unione europea negli ultimi sei mesi era di 22,6 milioni.
La media stimata dei destinatari attivi mensili nell'Unione Europea di Fortnite.com negli ultimi sei mesi è stata di 6,2 milioni.
Gli utenti che hanno avuto accesso a più di un servizio o prodotto Epic in un dato mese sono conteggiati come un utente di ciascun servizio o prodotto.