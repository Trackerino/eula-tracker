<EULA.Highlight>Son güncelleme 17 Aralık 2024</>

Lütfen bu Sözleşmeyi dikkatlice okuyun.  Bu Sözleşme, Yazılım üzerinden eriştiğiniz Hizmetler ve yaptığınız satın alma işlemleri dâhil olmak üzere Yazılımın tarafınızca kullanımıyla ilgili haklarınızı ve yükümlülüklerinizi açıklayan yasal bir belgedir. Yazılımı indirerek veya kullanarak ya da diğer yollarla işbu Sözleşmeyi kabul ettiğinizi belirterek işbu Sözleşmenin şartlarına tabi olmayı kabul etmiş oluyorsunuz. İşbu Sözleşmenin şartlarını kabul etmiyor veya edemiyorsanız lütfen bu Yazılımı indirmeyin ya da kullanmayın.  

Uygulamalarımızı anlamak için lütfen, Hizmetlerin tarafınızca kullanımını da yöneten, https://www.epicgames.com/privacypolicy, adresinde bulunabilecek olan Epic’in Gizlilik Politikasını inceleyin. Ayrıca, Hizmetlerin tarafınızca kullanımı da Epic’in https://www.epicgames.com/tos adresinde bulunabilecek Hizmet Şartlarına tabidir. Yazılımı indirerek veya kullanarak Epic’in Hizmet Şartlarını da kabul etmiş ve Epic’in Gizlilik Politikasını okuduğunuzu onaylamış oluyorsunuz.

Bazı sözcükler veya ifadeler işbu Sözleşmede belirli anlamlara gelecek şekilde kullanılmıştır.  İlgili sözcükler ve ifadeler aşağıda Bölüm 16’da tanımlanmıştır.

Asıl ikamet adresiniz Amerika Birleşik Devletleri’nde ise sözleşmeyi Epic Games, Inc. ile yapmış sayılırsınız. Asıl ikamet adresiniz Amerika Birleşik Devletleri’nde değilse sözleşmeyi İsviçre şubesi üzerinden faaliyet gösteren Epic Games Entertainment International GmbH.

1.	Lisansın Verilmesi 

Epic, kendi kişisel eğlence amaçlı kullanımınız için Yazılımın bir kopyasını bir cihaza kurmanız ve o cihazda kullanmanız üzere size kişiye özel, münhasır olmayan, devredilemez, başkalarına alt lisans verilemez, sınırlı bir hak ve lisans vermektedir (“Lisans”). Epic’in Lisans kapsamında size verdiği haklar işbu Sözleşmenin şartlarına tabidir ve Lisansı yalnızca geçerli tüm şartlara uymanız durumunda kullanabilirsiniz.

Lisans işbu Sözleşmeyi kabul ettiğiniz tarihte yürürlüğe girer. Yazılım bu Lisans kapsamında size lisanslanır, satılmaz. Lisans size Yazılım üzerinde herhangi bir tasarruf veya mülkiyet sağlamaz.  

2.   Lisans Koşulları

Yazılımla veya onun kısımlarıyla ilgili olarak aşağıdakilerden hiçbirini yapamazsınız:  (a) ticaret veya tanıtım amacıyla kullanmak; (b) aynı anda birden fazla cihazda kullanmak; (c) işbu Sözleşmede açıkça izin verilmemiş bir şekilde kopyalamak, çoğaltmak, dağıtmak, sergilemek veya kullanmak; (d) satmak, lease vermek, kiralamak, lisanslamak, dağıtmak veya diğer yollarla devretmek; (e) tersine mühendislik uygulamak, kaynak kodunu çıkarmak, değiştirmek, uyarlamak, tercüme etmek, geri derlemek veya bileşenlerine ayırmak ya da ona dayalı türev çalışmalar yapmak; (f) içerisindeki mülkiyet bildirimlerini veya etiketlerini ya da güvenlik teknolojilerini silmek, devre dışı bırakmak, bozmak veya değiştirmek; (g) çevrimiçi veya diğer oyun modlarında avantaj elde etmek için izinsiz yazılım programları oluşturmak, geliştirmek ya da kullanmak; (h) fikrî mülkiyet, reklam veya mahremiyet hakları dâhil olmak üzere ancak bunlarla sınırlı kalmamak kaydıyla üçüncü tarafların haklarını çiğnemek ya da ihlal etmek için kullanmak; (i) geçerli kanunları veya yönetmelikleri ihlal edecek şekilde kullanmak, ihraç etmek ya da yeniden ihraç etmek veya (j) taciz, küfürlü veya saldırgan dil kullanımı, oyunun terk edilmesi, oyunun sabote edilmesi, istenmeyen mesaj gönderimi, sosyal mühendislik ya da dolandırıcılık dâhil olmak üzere ancak bunlarla sınırlı kalmamak kaydıyla Epic’in takdirine göre Yazılımın diğer kullanıcılar tarafından Epic’in istediği biçimde kullanılmasına zarar verecek şekilde davranmak.

Yazılım, Hile Algılama yazılımları veya özellikleri içerebilir ya da Yazılımı kurarken Hile Algılama yazılımı kurmanız istenebilir. Hile Algılama yazılımı kurmayı kabul etmez ya da herhangi bir zamanda Hile Algılama yazılımını ya da özelliklerini kaldırır veya devre dışı bırakırsanız size verilmiş olan Lisans otomatik olarak feshedilir ve Yazılımı kullanamazsınız. Epic’in Gizlilik Politikasına tabi olmak üzere, Yazılım veya Hile Algılama yazılımı, Hile Algılama amacıyla hesabınızla, oynadığınız oyunla ve izinsiz olma ihtimali bulunan programlar ya da işlemlerle ilgili detayları toplayıp iletebilir. Hilelerin tespit edilmesi durumunda Epic’in işbu Sözleşme kapsamındaki herhangi bir hakkını veya tüm haklarını kullanabileceğini kabul ediyorsunuz.

3.	Güncellemeler ve Yamalar

Epic, Yazılımı veya Hizmetleri kullanmaya devam etmek için kurulması gereken Yazılım yamaları, güncellemeleri ya da yükseltmeleri sunabilir. Epic size bildirimde bulunmadan Yazılımı uzaktan güncelleyebilir ve siz işbu Sözleşme ile Epic’in yamalar, güncellemeler ve yükseltmeler uygulamasına izin vermiş oluyorsunuz.  Epic herhangi bir zamanda Yazılımın veya Hizmetlerin herhangi bir bölümüne erişiminizi değiştirebilir, askıya alabilir, durdurabilir, ikame edebilir, geri verebilir ya da kısıtlayabilir. Yazılımın veya Hizmetlerin tarafınızca kullanımının Yazılımın veya Hizmetlerin herhangi bir bölümü ya da özelliği üzerinde oyun içi ödüller, başarılar, karakter seviyeleri, Oyun Para Birimi veya İçerik dâhil olmak üzere ancak bunlarla sınırlı kalmamak kaydıyla size parasal ya da diğer biçimlerde hiçbir menfaat sağlamadığını kabul ediyorsunuz.  Ayrıca, Yazılımın veya Hizmetlerin tarafınızca kullanımıyla ilgili karakter verileri, oyun ilerleme durumu, oyun kişiselleştirmesi veya diğer verilerin Epic tarafından uygulanan bir yama, güncelleme veya yükseltmenin ardından ortaya çıkan durumlar dâhil olmak üzere ancak bunlarla sınırlı kalmamak kaydıyla Epic tarafından herhangi bir bildirimde bulunulmadan herhangi bir zamanda kullanımınızdan çekilebileceğini de kabul ediyorsunuz. Yazılımla veya Hizmetlerle ilgili olarak Epic’in hiçbir bakım veya destek yükümlülüğü bulunmamaktadır.  

4.	Oyun Para Birimi ve İçerikler

Epic, aşağıda belirtilen yollarla size oyun içi para birimi (“Oyun Para Birimi”) veya İçerikler için lisans alma imkânı sunabilir: (a) Oyun Para Birimini kullanmak üzere ücret karşılığında sınırlı bir lisans satın almak (“Satın Alınan Oyun Para Birimi”), (b) Oyun Para Birimini kullanmak üzere Yazılımda belirli görevleri gerçekleştirerek veya tamamlayarak sınırlı bir lisans kazanmak ya da (c) İçerikleri kullanmak üzere ücret karşılığında sınırlı bir lisans satın almak, lisans için Oyun Para Birimini bozdurmak veya lisansı kazanmak. Epic ayrıca kimi durumlarda ücret karşılığında olmak üzere Yazılımdaki bazı İçeriklerin takas edilmesine olanak sağlayabilir.  Söz konusu Oyun Para Birimini veya İçerikleri yalnızca (eğer varsa) ilgili ücreti ödeyerek kullanabilirsiniz. Söz konusu Oyun Para Birimini veya İçerikleri kazandığınızda veya elde etmek için ödeme yaptığınızda Epic’ten Lisansınızın söz konusu Oyun Para Birimini veya İçeriği kapsaması için hak elde etmiş veya satın almış olursunuz. Epic’in işbu Sözleşme dışında Oyun Para Biriminin veya İçeriklerin satın alınması veya satılmasına yaptığı göndermeler ne olursa olsun, hem Oyun Para Birimi hem de İçerikler bu Lisans kapsamında size lisanslanır, satılmaz.  Oyun Para Birimi veya İçeriklerin satın alınması için Epic Hesap Bakiyesinin kullanımı Epic’in Hizmet Şartlarına tabidir.

İlgili kanunlar aksini gerektirmediği sürece, Oyun Para Birimi veya İçerikler Epic’ten ya da başka kişilerden para veya parasal değere sahip şeyler almak için kullanılamaz. Oyun Para Birimi ve İçeriklerin gerçek para birimlerinde eşdeğer bir karşılığı yoktur ve bunlar gerçek para birimlerinin ikamesi olarak kullanılamazlar. Epic’in veya diğer kişiler ya da kuruluşların Oyun Para Birimini veya İçerikleri gerçek para birimleri dâhil olmak üzere ancak bunlarla sınırlı kalmamak kaydıyla değer taşıyan herhangi bir şeye dönüştürme yükümlülüğü yoktur. İlgili kanunlar tarafından yasaklanan durumlar haricinde, Epic’in herhangi bir zamanda Oyun Para Biriminin ve İçeriklerin (eğer varsa) algılanan değerini veya satın alma bedelini etkileyebilecek eylemlerde bulunabileceğini kabul ediyorsunuz. 

İlgili kanunlar aksini gerektirmediği sürece, Satın Alınan Oyun Para Birimi veya İçeriklerle ilgili tüm satın alma işlemleri kesindir ve hiçbir durumda iade edilemez, devredilemez veya takas edilemez. Epic, takdir yetkisi yalnızca kendisinde olmak üzere, satın alınabilecek, kazanılabilecek, biriktirilebilecek, bozdurulabilecek veya diğer yollarla kullanılabilecek Oyun Para Birimi veya İçerik miktarına limit uygulayabilir. 

Geçerli kanunlarca yasaklanmadığı sürece, Epic, takdir yetkisi yalnızca kendisinde olmak üzere, size herhangi bir bildirimde bulunmadan veya size karşı herhangi bir yükümlülüğü olmadan Oyun Para Birimine veya İçeriklere erişme ya da bunları kullanma izniniz dâhil olmak üzere Oyun Para Birimini veya İçerikleri yönetme, değiştirme, ikame etme, geri koyma, askıya alma, iptal etme ya da ortadan kaldırma hakkına sahiptir. Yazılım dâhilindeki ve Epic tarafından açıkça izin verilen durumlar hariç olmak üzere Oyun Para Birimini veya İçerikleri devredemez, satamaz, hediye edemez, takas edemez, ticaretini yapamaz, icar edemez, başkalarına lisanslayamaz ya da kiralayamazsınız.  İlgili kanunlar tarafından yasaklanmadığı sürece, Oyun Para Birimi ve İçeriklerle ilgili tüm haklar, tasarruflar ve menfaatler Epic tarafından tutulmakta ve muhafaza edilmektedir.  Lisans kapsamındaki Oyun Para Birimi ve İçeriklerle ilgili lisans, söz konusu Lisansın feshedilmesi hâlinde ve burada belirtilen diğer durumlarda feshedilecektir.

Epic’e veya yetkili işlem birimine ödeme bilgilerinizi verdiğinizde, belirttiğiniz ödeme kartı, PIN, anahtar, hesap ya da diğer ödeme yönteminin yetkili kullanıcısı olduğunuzu beyan etmiş ve tüm işlem tutarı için Epic’e söz konusu ödeme yöntemini kullanarak tahsilat yapma yetkisi vermiş olursunuz.

5. Kullanıcı Tarafından Oluşturulan İçerik

Epic, Yazılım veya Hizmetler aracılığıyla İçerik (“UGC”) oluşturmanıza, geliştirmenize, değiştirmenize veya katkıda bulunmanıza ve Hizmetlerin bazı veya tüm kullanıcılarına UGC yüklemenize, yayınlamanıza veya başka bir şekilde onların kullanıma sunmanıza olanak tanıyan özellikler sağlayabilir. Bu özellikler ayrıca UGC ile tamamen veya kısmen etkileşime girmenize, onu uyarlamanıza ve değiştirmenize de olanak sağlayabilir. Epic, size bildirimde bulunmaksızın veya size karşı yükümlülük altına girmeksizin Hizmetin belirli özelliklerini değiştirebilir, sınırlayabilir veya sonlandırabilir.

"UGC", sınırlama olmaksızın binalar, sohbet gönderileri, karakter verileri, oyun özelleştirme, oyun içi yapımlar, tekrar oynatmalar, sinematikler, senaryo ve programları, modları, oyun oynamayı, deneyimleri, etkileşimli özellikleri ve ekran görüntülerini, müzikleri, sesleri, ses kayıtlarını (ve içinde bulunan müzik yapıtlarını), görsel-işitsel kombinasyonları, müzik yapıtlarını, animasyonları, sesli sohbet ses verilerini ve diğer türde çalışmaları (bağımsız veya birlikte) içerir.
İçerik moderasyonu uygulamalarımız hakkında bilgi için lütfen <a id=“url” href=“https://safety.epicgames.com/“ style=“EULA.Hyperlink”> Güvenlik ve Emniyet Merkezimizi</> ziyaret edin

Sesli sohbet özelliğimizi kullanırsanız ve bir ses kanalında ses raporlama etkinse sesli sohbet ses verilerinin parçaları cihazınızda ve ses kanalındaki katılımcıların cihazlarında depolanacaktır. Topluluk Kurallarımızın bir ihlali raporlanırsa bu parçalar bu kuralları yürürlüğe koymaya yardımcı olmak üzere Epic Games'e iletilebilir ve incelenebilir. İnsan incelemesine tabi olarak, Epic, hizmetlerimizdeki zararlı, toksik veya hileli içeriği saptamaya yardımcı olmak için makine öğrenimi teknolojileriyle oyun sırasındaki iletişimlerinizi (metin ve sesli sohbet dâhil) analiz edebilir.

Epic Lisansı. Hizmetlerde herhangi bir UGC sağlamanız veya kullanıma sunmuş olmanız halinde söz konusu UGC için kısmen veya tamamen, ticari tanıtım ve pazarlama amaçları dahil olmak üzere, herhangi bir ülkede Epic'e barındırma, kopyalama, içe aktarma, saklama, değiştirme, uyarlama, gösterme, halka açık olarak icra etme (dijital ses iletimleri aracılığıyla dahil), çoğaltma (ve ses kayıtlarında yer alan müzik eserlerinin mekanik reprodüksiyonlarını yapma), türev çalışmalar oluşturma (görsel görüntülerle senkronize etmek dahil), halka açık olarak sergileme, aktarma, alt lisans ve dağıtma (topluca “Kullanım”) izni verirsiniz. Bu izin kalıcı ve gayri kabili rücudur ve Yazılım ve Hizmetlerle bağlantılı her türlü medya, platform veya kanal için geçerlidir.

Bu Bölümde Epic’e verdiğiniz haklar, izleyici kitlesine kadar temelinde sağlanmaktadır, yani üçüncü taraf hizmetlerinin sahipleri veya operatörleri size veya Hizmet aracılığıyla bu tür üçüncü taraf hizmetlerine sağlanan veya bunlarda kullanılan UGC için başka bir üçüncü tarafa karşı ayrı bir sorumluluğa sahip olmayacaktır. Epic, Hizmetlerin bir parçası olarak UGC'nizi oyunculara sunmak (başka bir deyişle, oyun içi) ve Hizmetler dışındaki yayıncılara ve içerik oluşturuculara sunmak için (örneğin, diğer platformlarda kullanım için) bu izinlere ihtiyaç duyar. UGC'nin oluşturulduktan sonra bizim tarafımızdan ve başkaları tarafından birçok kanalda dağıtılması nedeniyle bu hakların gayri kabili rücu olması gerekir.

Epic’in bu Bölümde Epic’e verdiğiniz hakları kullanması dahil olmak üzere herhangi bir nedenle UGC’niz ile bağlantılı olarak herhangi bir tazminat, ücret, bedel veya başka bir ödeme alma hakkınız olmadığını ve Epic’in Sizin verdiğiniz hakları kullanmak zorunda olmadığını anlıyorsunuz.
<EULA.SubHeader>Önerilen İçerik</> Fortnite, hizmetteki deneyiminizi geliştirmenize yardımcı olmak ve oynamayı sevebileceğiniz daha çok şey göstermek için size adalar önerir. Discover içinde “trend oluşturan”, “yeni deneyimler “ ve arkadaşlarla çok iyi” gibi bazı kategorilerimiz bulunmaktadır. Discover sayfanızda gördüğünüz ilk satır sizin Homebar’ınızdır ve bu çeşitli kategorilerden ada önerileri getirir. Size gösterdiğimiz adaları, oynamakta olan oyuncuların sayısı, kendi sık kullanılanlarında bir ada bulunan oyuncuların sayısı, bir ada için düzenlemelerin sayısı, bir yaratıcının kendi adasını düzenlerken harcadığı süre, bir adanın ilk kez ne zaman görüldüğü, bir adanın sahip olduğu bina sayısı, ortalama taraf büyüklüğü ve ada ile ne sıklıkta ve ne süre boyunca oynandığı gibi oyun geçmişiniz ve oyun bilgileri dâhil olmak üzere bir dizi etkene göre düzenleriniz ve derecelendiririz.
Discover sekmesini kullanırken kişiselleştirilmiş oyun deneyimi önerilerini kapatmayı seçebilirsiniz. Bunu yapmak için “hesap ve gizlilik” ve “oyun oynama gizliliği” altında doğrudan ayarlarınıza giderek bu ayarı açık veya kapalı duruma getirebilirsiniz. 

Müzik Çalışmaları. Epic, takdir yetkisi münhasıran kendisine ait olmak üzere, UGC ile bağlantılı olarak ses kayıtlarını ve ses kayıtlarında yer alan müzik çalışmalarını (“Lisanslı Müzik”) kullanıma sunmayı seçebilir. Epic’in, UGC'nizde kullanılmak üzere Lisanslı Müziği kullanıma sunması halinde, Epic size (a) Lisanslı Müziğin Hizmetler aracılığıyla kullanıma sunulduğu süre boyunca Lisanslı Müziğin UGC'ye senkronize edilmesi ve (b) yalnızca Hizmetler aracılığıyla Lisanslı Müziği içeren UGC ile oynanması, dinlenmesi ve etkileşimde bulunulması için münhasır olmayan, kişisel, sınırlı, kabili rücu, devredilemez bir lisans verir.

Lisanslı Müziğin UGC ile senkronize edilmesi için yaptığınız değişiklikler (örneğin, düzenlemeler, bir kısmının kullanımı) Epic ve lisans verenleri tarafından tutulan hakların Lisanslı Müzik tanımına dahil edilmiş türev çalışmalar olarak kabul edilir.

Kayıt Yapan Sanatçılar için Özel Kurallar. Bir müzik eserinin bestecisi veya yazarı olmanız ve (a) bir icra hakları kuruluşu (“PRO”) ile ilişkili veya onun bir üyesi olmanız, (b) bir kayıt etiketi ile sözleşme altında olmanız veya (c) haklarınızı bir müzik yayıncısına devretmiş olmanız halinde ilgili tarafı bu Sözleşme aracılığıyla Epic’e verdiğiniz telifsiz lisans hakkında bilgilendirmelisiniz. İlgili tarafın raporlama veya sözleşme yükümlülüklerine uyumu sağlamaktan ve (geçerli ise) Hizmet aracılığıyla etiketinizin hak iddia etmeye çalışabileceği herhangi bir yeni kayıt oluşturmanız dahil olmak üzere bu Sözleşmedeki telifsiz lisansı/lisansları vermek için ilgili tarafın onayını almaktan münhasıran siz sorumlusunuz.

Lisanslı Müzik içeren herhangi bir UGC'nin, bir ses kaydı telif hakkı sahibi (örneğin, bir kayıt etiketi), bir müzik çalışması telif hakkı sahibi (örneğin, bir müzik yayıncısı), bir PRO (örneğin, ASCAP, BMI, SESAC, vb.), bir ses kaydı PRO'su, herhangi bir sendika veya lonca veya diğer üçüncü taraflar dahil ancak bunlarla sınırlı olmamak üzere herhangi bir üçüncü tarafa tabi olmadığını ve Epic'in telif ücreti ödeme yükümlülüğü olmadığını beyan ve garanti edersiniz.

Epic, Yazılım veya Hizmetler aracılığıyla fikri mülkiyet hakkı ihlali faaliyetlerine izin vermez. Epic'e UGC'nin tüm unsurlarında (Lisanslı Müzik dahil) söz konusu bir lisans verme hakkına sahip olmadığınız hiçbir UGC'yi Yazılım veya Hizmetler aracılığıyla yaratamaz, oluşturamaz veya kullanıma sunamazsınız.

Yazılım veya Hizmetler aracılığıyla UGC'nizi yaratmayı, oluşturmayı veya kullanıma sunmayı seçerseniz, UGC'nizden münhasıran Siz sorumlu olursunuz ve aşağıdakileri beyan ve garanti edersiniz:

(a)yukarıda verilen lisansın yaratıcısı ve sahibi sizsiniz ve bunları kullanma ve Epic’e yukarıda verilen lisanstan yararlanması için yetki vermek üzere gerekli tüm lisanslara ve haklara sahipsiniz;

(b) sizin UGC'niz ve Epic'in bu Sözleşme kapsamında öngörüldüğü şekilde UGC'yi kullanımı, telif hakkı, ticari marka, patent, ticari sır, manevi haklar veya gizlilik veya tanıtım hakları dahil olmak üzere herhangi bir üçüncü taraf hakkını çiğnemeyecek veya ihlal etmeyecektir;

(c) Epic’in başka lisanslar alması, öznitelik sağlaması veya herhangi bir üçüncü tarafa telif ücreti veya başka bir ücret ödemesi gerekmez ve

(d) Epic’in UGC’nizi kullanması herhangi bir üçüncü taraf sözleşmesini ihlal etmeyecek veya Epic’in geçerli herhangi bir yasa veya düzenlemeyi ihlal etmesine neden olmayacaktır.

UGC'nizden siz sorumlusunuz; bu nedenle lütfen Hizmetlerde veya Hizmetler aracılığıyla itiraz edilebilir içerik sunmayın. Bunu yapmanız halinde bunu kaldırmamız gerekebilir. Epic, Yazılım veya Hizmetler aracılığıyla Sizin veya başkalarının kullanıma sunduğu herhangi bir UGC'yi düzenleyebilir veya kontrol edebilir ancak bu konuda hiçbir yükümlülüğü yoktur. Epic, takdir yetkisi münhasıran Epic’e ait olmak üzere istediği zaman bu Sözleşmeyi ihlal eden veya sakıncalı olan UGC’yi önceden bildirimde bulunmaksızın veya Size veya herhangi bir üçüncü tarafa karşı herhangi bir yükümlülük altına girmeksizin görüntüleyebilir, silebilir, kaldırabilir, düzenleyebilir, engelleyebilir veya yayınlamayı reddedebilir. UGC sağlamanız halinde Epic'in sağladığı araçları yalnızca Hizmetin normal işlevselliği yoluyla söz konusu spesifik UGC türünü kaldırmak veya değiştirmek için kullanabilirsiniz.

Yazılım veya Hizmetleri kullanırken çeşitli kaynaklardan UGC'ye maruz kalabileceğinizi anlıyor ve UGC'nin yanlış, saldırgan, uygunsuz veya başka bir şekilde sakıncalı olabileceğini kabul ediyorsunuz. Epic’in sizin veya başkalarının UGC’lerinden sorumlu veya yükümlü olmayacağını kabul ediyorsunuz.
Yasaların izin verdiği en geniş ölçüde, söz konusu hak UGC'nizde veya UGC'nize ilişkin olarak bir “manevi hak” olarak anılsa da anılmasa da yazarlık, nesep, öznitelik, bütünlük, ifşa, geri çekme ve herhangi bir ülkede yürürlükte olan veya herhangi bir antlaşmada öngörülen herhangi bir yasal veya hakkaniyete uygun teorisi kapsamında tanınan “manevi haklar”, “sanatçı hakları”, “driot moral” veya diğer benzer haklarla ilgili tüm haklardan feragat ediyor ve feragat etmeyi kabul ediyorsunuz (toplu olarak “Manevi Haklar”). Bundan başka,  bilerek ve gayri kabili rücu olarak UGC'nizde ve UGC'nize ilişkin verilen hakların herhangi bir şekilde kullanılmasına müdahale edecek şekilde feragat etmediğiniz hiçbir Manevi Hakkı kullanmamayı kabul ediyorsunuz. UGC'niz sizin için kabul edilebilir olmayan bir şekilde değiştirilse veya tadil edilse bile Manevi Haklarınızdan feragat etmeyi ve bunları ileri sürmemeyi kabul edersiniz.

6.	Geri Bildirim

Epic’e herhangi bir Geri Bildirim vermeniz durumunda söz konusu Geri Bildirimi tüm ülkelerde, tüm amaçlar doğrultusunda, mevcut ve gelecekteki tüm kullanım yöntemleri ve biçimlerinde çoğaltması, dağıtması, değiştirmesi, ona dayalı türev çalışmalar hazırlaması, herkese açık bir şekilde hayata geçirmesi, herkese açık bir şekilde sergilemesi, uygulaması, uygulatması, kullanması, satması, satışa sunması, ithal etmesi ve diğer yollarla kullanması için Epic’e münhasır olmayan, bedeli tamamen ödenmiş, telifsiz, geri alınamaz, daimi, devredilebilir ve başkalarına lisanslanabilir bir lisans vermiş olursunuz.  İlgili kanunlar kapsamında söz konusu haklar lisanslanamıyorsa (ör. manevi haklar ve diğer kişisel haklar) işbu Sözleşme ile söz konusu haklardan feragat etmiş ve söz konusu hakları kullanmamayı kabul etmiş oluyorsunuz. Epic’in vermiş olduğunuz Geri Bildirimleri kullanmak zorunda olmadığını anlıyor ve kabul ediyorsunuz.  Epic’in Geri Bildirimlerinizi kullanması durumunda katkınızdan dolayı size karşı herhangi bir borcu veya ödeme yükümlülüğü olmayacağını kabul ediyorsunuz. Epic’e vereceğiniz Geri Bildirimlerde, Epic’e ve etkilenen diğer taraflara yukarıda açıklanan hakları sağlamak için gereken haklara sahip olduğunuzu beyan ve garanti ediyorsunuz. Bu beyan ve garanti fikrî mülkiyet haklarının yanı sıra diğer mülkiyet haklarını veya kişisel hakları kapsamakta ancak bunlarla sınırlı kalmamaktadır.

7.	Mülkiyet/Üçüncü Taraf Lisansları 

Yazılım ve Hizmetlerdeki tüm tasarruflar, mülkiyet hakları ve fikrî mülkiyet hakları Epic’e ve onun lisans verenlerine aittir. Epic, Epic Games, Unreal, Unreal Engine ve Fortnite ile onların ilgili logoları Amerika Birleşik Devletleri’nde ve diğer ülkelerde Epic’in ve onun bağlı şirketlerinin ticari markaları veya tescilli ticari markalarıdır. İşbu Sözleşme kapsamında size verilen tüm haklar yalnızca doğrudan lisans yoluyla verilmektedir, satılmamaktadır.  İşbu Sözleşme kapsamında çıkarım yoluyla, itiraz hakkının düşmesi (estoppel) yoluyla ya da diğer yollarla hiçbir lisans veya başka hak oluşturulmayacaktır.

Yazılım, Epic’in lisans verenleri tarafından sunulan bazı bileşenleri içermektedir. Üçüncü taraf bileşenler için katkıda bulunanların listesi ve bildirimler oyunun arayüzünde bulunabilir.

8.	Feragatler ve Sorumluluğun Sınırlandırılması  

Yazılım (Oyun Para Birimi ve İçerikler dâhildir) ve Hizmetler “olduğu gibi” ve “sunulduğu haliyle”, “tüm kusurlarıyla” ve hiçbir garanti verilmeksizin sunulmaktadır.  Epic, onun lisans verenleri ve kendisinin ve lisans verenlerinin bağlı şirketleri; kanunlardan kaynaklandığı iddia edilen, ticaretteki geleneklerden veya kullanımlardan doğan ya da sözleşme süresince ortaya çıkan tasarruf, kullanımınıza karışmama, yetki, ihlal etmeme, ticarete elverişlilik, herhangi bir amaca uygunluk veya elverişlilik (Epic söz konusu amacı biliyor olsun ya da olmasın veya bilmesi gereksin ya da gerekmesin), sistem bütünlüğü, doğruluğu veya eksiksizliği, sonuçlar, makul bakım, ustalıkla çalışma, ihmalkârlık olmaması ve virüs olmaması gibi tüm doğrudan, dolaylı ve kanuni garantiler ve koşullar dâhil olmak üzere ancak bunlarla sınırlı kalmamak kaydıyla Yazılım ve Hizmetlerle ilgili (doğrudan, dolaylı, sözlü ve yazılı) tüm garantileri, koşulları, teamül hukuku yükümlülüklerini ve beyanları reddetmektedir. Yukarıdaki hükmün genelliğini kısıtlamaksızın, Epic, onun lisans verenleri ve kendisinin ve lisans verenlerinin bağlı şirketleri (1) Yazılımın veya Hizmetlerin doğru çalışacağına, (2) Yazılımın veya Hizmetlerin gereksinimlerinizi karşılayacağına, (3) Yazılımın veya Hizmetlerin tüm durumlarda kesintisiz, arızasız veya hatasız çalışacağına ya da (4) Yazılımdaki veya Hizmetlerdeki tüm kusurların düzeltilebileceğine veya düzeltileceğine dair hiçbir garanti vermemektedir.  Ticaret Kanunu Bölüm 2-312’de veya diğer benzer yasalarda belirtilebilecek ihlallere karşı tüm garantiler açıkça reddedilmektedir. Epic, onun lisans verenleri ve kendisinin ve lisans verenlerinin bağlı şirketleri Yazılımın veya Hizmetlerin çalışmasının ya da Yazılıma veya Hizmetlere erişimin kesintisiz, hatasız, virüssüz ya da güvenli olacağını garanti etmemektedir. Bu paragraf ilgili kanunlar tarafından izin verilen azami ölçüde geçerli olacaktır. 

İlgili kanunlar tarafından izin verilen azami ölçüde, Epic, onun lisans verenleri, kendisinin veya lisans verenlerinin bağlı şirketleri ya da Epic’in hizmet sağlayıcıları (hep birlikte “Epic Tarafları” olarak anılacaktır), Epic Tarafının hatası, haksız fiili (ihmal dâhildir), kesin yükümlülüğü, tazmin yükümlülüğü, ürün yükümlülüğü, sözleşme ihlali, garanti ihlali olsa bile ve hatta Epic Tarafı söz konusu zararların ortaya çıkma ihtimalinden haberdar edilmiş olsa bile işbu Sözleşme veya Yazılım (Oyun Para Birimi veya İçerikler dâhildir) ya da Hizmetlerden kaynaklanan veya bunlarla ilişkili olan kâr kayıpları ya da dolaylı, arızî, bağlı, özel, adli veya cezai zararlardan, Yazılımın veya Hizmetlerin kullanımının gecikmesinden veya kullanılamamasından ya da fonksiyonlarının eksikliğinden sorumlu olmayacaktır.  Ayrıca, ilgili kanunlar tarafından izin verilen azami ölçüde, Epic Taraflarının işbu Sözleşme veya Yazılım (Oyun Para Birimi veya İçerikler dâhildir) ya da Hizmetlerden kaynaklanan veya bunlarla ilişkili olan toplam yükümlülüğü, söz konusu yükümlülüğün doğmasına neden olan olaylardan hemen önceki on iki (12) ay boyunca Yazılım (Oyun Para Birimi ve İçerikler dâhildir) için Epic’e (eğer varsa) ödemiş olduğunuz toplam tutarı aşmayacaktır. Zararlarla ilgili işbu kısıtlamalar ve muafiyetler, herhangi bir çözüm yeterli telafiyi sağlayamasa bile geçerlidir.

Yukarıdaki hükümlere rağmen bazı ülkeler, eyaletler, şehirler veya diğer yargı bölgeleri yine yukarıda belirtilen belirli garantilerin muaf tutulmasına veya sorumluluğun sınırlandırılmasına izin vermediğinden yukarıdaki hükümler sizin için geçerli olmayabilir. Bu tip yargı bölgelerinde yukarıdaki muafiyetler ve sınırlandırmalar yalnızca söz konusu yargı bölgelerindeki kanunların izin verdiği ölçüde uygulanacaktır. Ayrıca, kendi yargı bölgenizde bazı ek yasal haklara sahip olabilirsiniz ve işbu Sözleşmedeki hiçbir şey Yazılım veya Hizmetlerin tüketicisi olarak sahip olabileceğiniz kanuni haklara halel getirmez.

9.	Tazminat  

(a) Doğru olması durumunda işbu Sözleşmeyi ihlal ettiğinizi veya herhangi bir ihmalde bulunduğunuzu gösterecek taleplerden ya da (b) Yazılımı (Oyun Para Birimi veya İçerikler dâhildir) veya Hizmetleri kullanırken sizin tarafınızdan işlenen eylemler ya da kusurlardan kaynaklanan veya bunlarla ilişkili olan tüm talepler, istekler, eylemler, kayıplar, yükümlülükler ve harcamalar (avukatlık ücretleri, masraflar ve eksper tanık ücretleri dâhildir) için Epic’i, onun lisans verenlerini, kendisinin ve lisans verenlerinin bağlı şirketlerini ve kendisinin ve lisans verenlerinin çalışanlarını, yetkililerini, yöneticilerini, acentelerini, yüklenicilerini ve diğer temsilcilerini tazmin etmeyi, onların savunma masraflarını karşılamayı ve zarar görmesini önlemeyi kabul ediyorsunuz. İşbu Bölüm 9 kapsamındaki hususlara dayalı olarak, mahkeme kararı veya mutabakat kapsamında Epic’in ödediği savunma masraflarını ve Epic tarafından karşılanan ödemeleri veya kayıpları talep üzerine Epic’e ödemeyi kabul ediyorsunuz.

Kanunlar yukarıda belirtilen tazminat yükümlülüğünü üstlenmenizi yasaklıyorsa, kanunların izin verdiği ölçüde yukarıda belirtilen tazminat yükümlülüğünün konusu olan tüm talep, istek, eylem, kayıp, yükümlülük ve harcamalar (avukatlık ücretleri, masraflar ve eksper tanık ücretleri dâhildir) için tüm yükümlülüğü kabul ediyorsunuz.  

10.	Fesih  

Şartlarından ve koşullarından herhangi birini yerine getirmemeniz durumunda işbu Sözleşme Epic’in diğer hakları kısıtlanmaksızın hiçbir bildirim olmadan otomatik olarak feshedilecektir.  Yazılımı silerek işbu Sözleşmeyi siz de feshedebilirsiniz. Fesih durumunda Lisans otomatik olarak feshedilecek olup, fesihten sonra Lisans tarafından size verilen haklardan hiçbirini kullanamazsınız ve mülkiyetinizdeki tüm Yazılım kopyalarını yok etmeniz gerekir.  

Kanunlar tarafından gerekli görülen durumlar haricinde, işbu Sözleşmenin feshedilmiş olup olmadığına bakılmaksızın hiçbir durumda hiçbir ödeme ve ücret iadesi yapılmaz.

İşbu Sözleşme herhangi bir şekilde feshedilirse Bölüm 2, 5-13 ve 15-17 geçerliliğini korur.

11.	Geçerli Kanun ve Yargı Bölgesi 

İşbu Sözleşmenin Kuzey Carolina Eyaleti, ABD’de yapılmış ve imzalanmış olarak değerlendirileceğini ve tüm ihtilafların kanun seçimiyle ilgili mevzuat hariç olmak üzere Kuzey Carolina ve Amerika Birleşik Devletleri kanunlarına göre çözüme kavuşturulacağını kabul ediyorsunuz. İşbu Sözleşmenin şartlarının icra edilmesi veya ihtilafların karara bağlanması için açılan davalar ya da başlatılan hukuki işlemler Kuzey Carolina Eyaleti Wake County Yüksek Mahkemesi ya da Birleşik Devletler Kuzey Carolina Doğu Bölgesi Bölge Mahkemesi tarafından görülmelidir. Tek yargı bölgesi ve yetkilisinin bu mahkemeler olduğunu kabul ediyorsunuz.  Yargı bölgesinin uygunsuz olduğu yönündeki iddialardan ve jürili duruşma hakkından feragat ediyorsunuz. Milletlerarası Mal Satımına İlişkin Sözleşmeler Hakkında Antlaşma geçerli olmayacaktır. Bir sözleşmenin dilinin taslağı hazırlayana karşı yorumlanması gerektiğini belirten yasalar veya yönetmelikler işbu Sözleşme için geçerli olmayacaktır.

12.	Toplu Dava Feragati

Bu fıkra kapsamındaki tazminatların hesaplanması amacıyla, aynı veya koordineli bir avukat tarafından temsil edilen birden fazla davacı tarafından ileri sürülen benzer talepler toplanacaktır. Başka bir deyişle, aynı veya koordineli avukat tarafından temsil edilen yirmi kişinin her biri 1.000 ABD Doları talep ederse bu, bu bölümün amaçları doğrultusunda 20.000 ABD Doları talep eden bir talep olarak değerlendirilecektir.

12.3.4 Koordineli Başvurular.

Benzer iddiaları öne süren ve aynı veya koordineli avukata sahip 25 veya daha fazla İhtilaf Bildirimi gönderilirse bunlar “Koordineli Davalar” olarak değerlendirilecektir ve Koordineli Davaların bu Sözleşmede belirtildiği gibi tahkime götürülmesi istenmesi halinde ve bu ölçüde, Kurallara göre toplu başvurular veya çoklu dava başvuruları olarak değerlendirilecektir. Epic veya siz, diğerine davaların Koordineli Davalar olduğuna dair inancınızı bildirebilirsiniz ve bir davanın veya davaların sözleşmeye bağlı "Koordineli Davalar" tanımını karşılayıp karşılamadığına ilişkin ihtilaflar, idari bir mesele olarak tahkim sağlayıcısı tarafından karara bağlanacaktır. Koordineli Davalarda Tahkim talepleri, yalnızca aşağıda belirtilen örnek sürecin izin verdiği ölçüde tahkim sağlayıcısına iletilecektir. Epic, tahkimde açılan Koordineli Davalar için yalnızca tahkim ücretinden kendi payına düşeni ödeyecek; davacılar söz konusu ücretlerden kendilerine düşen paydan sorumlu olacaklardır. Bir Koordineli Davada öne sürülen iddialar için geçerli zaman aşımı süreleri, bir tarafça uygun bir İhtilaf Bildiriminin alınmasından, bu Sözleşmenin şartları uyarınca Koordineli Davanın tahkime veya aşağıda belirtildiği şekilde mahkemeye götürülmesine kadar geçerli olacaktır.

Koordineli Davalardaki avukat, Epic'e bu davalar için İhtilaf Bildirimlerinin tamamının veya büyük oranda tamamının sunulduğunu bildirdikten sonra, tarafların avukatları, her iki tarafa da argümanlarının doğruluğunu test etmek için makul bir fırsat tanımak amacıyla tahkimde "örnek" olarak ilerlemesi gereken davaların sayısı konusunda iyi niyetle görüşecektir.

Tarafların avukatları, örnek sayısı konusunda mutabakata varamazsa idari bir mesele olarak tahkim sağlayıcısı tarafından (veya tahkim sağlayıcısının takdirine bağlı olarak, bir süreç hakemi tarafından) bir çift sayı seçilecektir. Tahkim sağlayıcısının, kaç tane örnek duruşma kararı alacağına karar verirken göz önünde bulundurabileceği faktörler arasında, ihtilafın karmaşıklığı ve çeşitli davalar arasındaki olgular veya geçerli kanunlardaki farklılıklar yer alır. Örnek sayısı sözleşme veya tahkim sağlayıcı tarafından belirlendikten sonra, her iki taraf da bu sayının yarısını, sözleşme hükümlerine uygun İhtilaf Bildirimleri yapan davacılar arasından seçecektir ve sadece seçilen davalar tahkim sağlayıcısına açılabilir. Bu örnek konular sonuçlanana kadar başka hiçbir dava açılamaz ve Epic Games'in, örnek olarak açılmasına izin verilenler dışında tahkim talepleriyle ilgili herhangi bir ücret ödemesi gerekmeyebilir. Taraflar, örnek olarak seçilmeyen Koordineli Vakaların çözümünün bu örnek süreç nedeniyle gecikeceğini kabul etmektedir.

Taraflar aksini kararlaştırmadıkça, her bir örnek duruşması farklı bir hakeme atanmalıdır.
Tahkimde yalnızca örnek davalar devam edecektir. Tüm örnek duruşmalar sonuçlandığında (veya Davacıların avukatı ve Epic’in mutabakata varması durumunda daha erken bir tarihte) taraflar, kalan tüm Koordineli Davalar için tek arabuluculuk aramalı ve her iki taraf da geçerli arabuluculuk ücretinin yarısını ödemelidir.

Epic ve davacıların avukatı, son duruşmanın sonuçlanmasının ardından 30 gün içinde bir arabulucu üzerinde anlaşmalıdır.

Epic'in avukatı ve davacıların 30 gün içinde bir arabulucu üzerinde mutabakata varamaması durumunda, tahkim sağlayıcısı idari bir mesele olarak bir arabulucu atayacaktır.

Epic ve davacıların avukatı, arabulucunun atanmasından sonra arabuluculuğun mümkün olan en kısa sürede planlanmasını sağlamak amacıyla iş birliği yapacaktır.

Arabuluculuk genel bir çözüm getirmezse bu tahkim şartı artık diğer tarafın uygun bir İhtilaf Bildirimi aldığı ancak örnek yargılamalarda çözülmeyen Koordineli Davalara konu olan İhtilaflar için geçerli olmayacaktır.

Söz konusu İhtilaflar yalnızca Wake County, Kuzey Carolina'daki eyalet mahkemelerine veya federal yargı yetkisi mevcutsa Amerika Birleşik Devletleri Kuzey Carolina Doğu Bölgesi Bölge Mahkemesine götürülebilir ve söz konusu davaların münhasıran bu mahkemelerde görülmesine Sözleşmenin bir parçası olarak izin veriyorsunuz.

Bu fıkradaki hiçbir husus, yürürlükteki yasalar uyarınca kaldırmaya izin veriliyorsa, sizin veya Epic'in bir davayı eyaletten kaldırıp federal mahkemeye götürmesini yasaklayacak şekilde yorumlanmayacaktır.
Diğer kişilerle aynı iddiaları ileri sürdüğünüz ve ortak veya koordineli bir avukat tarafından temsil edildiğiniz sürece, söz konusu kişilerin tamamının bir araya getirilmesinin uygulanamaz olduğuna ilişkin her türlü itirazdan feragat etmeyi kabul edersiniz.

Daha önceden tahkime elverişli bir İhtilafın mahkemeye götürülmesi halinde, davacılar toplu dava isteyebilir ancak yürürlükteki yasaların izin verdiği ölçüde, aranan toplu davalar yalnızca Koordineli Davalarda uyumlu İhtilaf Bildirimleri yapan davacıları kapsayabilir.

Herhangi bir taraf, davanın herhangi bir aşamasında ve mümkün olan herhangi bir temelde toplu dava sertifikasyonuna itiraz edebilir.

Wake County, Kuzey Carolina eyalet mahkemeleri veya federal yargı yetkisi mevcutsa Amerika Birleşik Devletleri Kuzey Carolina Doğu Bölgesi Bölge Mahkemesi bu örnek süreci uygulama yetkisine sahip olacaktır ve buna uygun olarak yapılmayan dava veya tahkim taleplerinin açılmasını yasaklayabilir. Bu doğrultuda söz konusu mahkemelerin yargı yetkisini kabul ediyorsunuz.

Yazılım (Oyun Para Birimi veya İçerikler dâhildir) veya Hizmetler ya da işbu Sözleşme ile ilgili olarak toplu davalar veya temsil davaları, özel avukatlı genel davalar ya da toplu tahkimler açmayacağınızı veya bunlara katılmayacağınızı kabul ediyorsunuz. Ayrıca, işbu Sözleşmenin ve diğer tüm davalar veya tahkimlerin tüm taraflarının izni olmaksızın Yazılım veya Hizmetler ya da işbu Sözleşme ile ilgili herhangi bir davayı veya tahkimi başka davalar veya tahkimlerle birleştirmeye çalışmayacağınızı kabul ediyorsunuz.

13.	ABD Hükümetiyle İlgili Konular 

Yazılım, “Ticari Bilgisayar Yazılımı” ve “Ticari Bilgisayar Yazılımı Dokümantasyonu”ndan (duruma göre 48 C.F.R. §12.212 veya 48 C.F.R. §227.7202’de kullanıldığı üzere) oluşan “Ticari Öğe”dir (48 C.F.R. §2.101’de tanımlandığı üzere). Yazılım, ABD Hükümetindeki son kullanıcılara yalnızca Ticari Öğeler olarak ve yalnızca işbu Sözleşme kapsamındaki diğer lisans sahiplerine verilen haklarla birlikte lisanslanmaktadır.  

ABD Hükümetinin ambargosuna tabi olan veya ABD Hükümeti tarafından “terör destekçisi” ülke olarak adlandırılmış bir ülkede ikamet etmediğinizi ve ABD Hükümetinin yasaklı veya kısıtlamaya tabi taraflar listelerinde bulunmadığınızı Epic’e beyan ve garanti ediyorsunuz.

14.	Sözleşmenin Tadil Edilmesi  

Epic, tadil edilmiş Sözleşmeyi, Hizmet Şartlarını veya Gizlilik Politikasını web sitesine koyarak ya da Yazılıma bir sonraki erişiminizde bu belgelerin herhangi birinin tadil edilmiş sürümlerine dijital olarak erişmenizi sağlayarak takdir yetkisi kendisinde olmak üzere herhangi bir zamanda tadil edilmiş bir Sözleşme, Hizmet Şartları veya Gizlilik Politikası yayımlayabilir. İşbu Sözleşmedeki, Hizmet Şartlarındaki veya Gizlilik Politikasındaki herhangi bir değişiklik sizin için kabul edilebilir değilse işbu Sözleşmeyi feshedebilirsiniz, ancak böyle bir durumda Yazılımı kullanmaya devam etmemelisiniz.  Yazılımı kullanmaya devam etmeniz, tadil edilmiş Sözleşmeyi ve Hizmet Şartlarını kabul ettiğinizi, bunun yanı sıra tadil edilmiş Gizlilik Politikasını okuduğunuzu onayladığınızı gösterir.  

15.	Temlik Yapılmaması 

Epic’in önceden yazılı izni olmaksızın işbu Sözleşme kapsamındaki haklarınızı veya yükümlülüklerinizi temlik edemez, devredemez, atayamaz veya taşerona veremezsiniz ve söz konusu izin olmadan yapılan girişimler geçersiz sayılır. İşbu Sözleşmedeki Yazılımın devriyle ilgili kısıtlamalar ülkenizin kanunları kapsamında uygulanamazsa işbu Sözleşmenin bağlayıcılığı Yazılımı alan taraf üzerinde geçerli olacaktır. Epic herhangi bir zamanda işbu Sözleşme kapsamındaki haklarını veya yükümlülüklerini temlik edebilir, devredebilir, atayabilir veya taşerona verebilir.  

16.	Tanımlar  

Aşağıdaki büyük harflerle başlayan sözcükler işbu Sözleşmede kullanıldığında aşağıdaki anlamlara sahip olacaktır:   

“Hile Algılama” Hileleri algılama amaçlı fonksiyon anlamına gelmektedir.

“Hileler” oyunculara Yazılımda haksız rekabet avantajı sağlayabilecek programlar veya diğer işlemler anlamına gelmektedir.

“Gizli Bilgiler” oynanan oyun veya diğer içerikler, Oyun Para Birimi, Hizmetler, kendi geri bildirimleriniz ve yorumlarınız ve Yazılımın diğer lisans sahiplerinin ya da Epic temsilcilerinin geri bildirimleri veya yorumlarıyla ilgili bilgiler dâhil olmak üzere ancak bunlarla sınırlı olmamak kaydıyla Yazılımla ilgili olarak herkese açık olmayan bilgiler anlamına gelmektedir.

“İçerikler” Yazılım aracılığıyla veya Yazılımla bağlantılı olarak erişmeniz veya indirmeniz için Epic tarafından size sunulan sanal öğeler veya diğer içerikler anlamına gelmektedir.

“Epic” asıl ikamet adresinizin konumuna bağlı olarak şu anlamlara gelmektedir:

a.	Genel merkezi Box 254, 2474 Walnut Street, Cary, North Carolina, 27518, ABD adresinde bulunan bir Maryland Şirketi olan Epic Games, Inc. veya 

b.	Epic Games Entertainment International GmbH, İsviçre yasalarına tabi olarak kurulmuş sınırlı sorumlu bir şirkettir ve kayıtlı ofisi Platz 10 6.039 Root, İsviçre adresindedir.  

“Geri Bildirim” Yazılımla, Hizmetlerle veya diğer Epic ürünleri ve hizmetleriyle ilgili olarak Epic’e sunduğunuz geri bildirimler veya öneriler anlamına gelmektedir.

“Hizmetler” Oyun Para Birimini ve İçerikleri elde etme, koruma ve kullanma amaçlı hizmetler dâhil olmak üzere Yazılım üzerinden size sunulan hizmetler anlamına gelmektedir.

“Yazılım” Fortnite olarak bilinen tescilli yazılım uygulaması ve uygulamadaki yamalar, güncellemeler ve yükseltmelerin yanı sıra uygulamayla bağlantılı tüm yazılım kodları, eserler, temalar, objeler, karakterler, isimler, diyaloglar, sloganlar, konumlar, hikâyeler, çizimler, animasyonlar, konseptler, sesler, işitsel-görsel efektler, çalıştırma yöntemleri ve müzikal kompozisyonlar ve bunların kopyaları dâhil olmak üzere ancak bunlarla sınırlı kalmamak kaydıyla işbu Sözleşme kapsamında Epic tarafından size sunulan tüm ilgili içerikler ve dokümantasyon anlamına gelmektedir. Yazılım özellikle ücretini ödediğiniz veya Bölüm 4 kapsamındaki diğer yollarla lisansını aldığınız tüm Oyun Para Birimlerini ve İçerikleri kapsamaktadır.

17.	Çeşitli Hükümler 

İşbu Sözleşme ve işbu Sözleşmede atıfta bulunulan belgeler veya bilgiler, işbu Sözleşme kapsamında ele alınan konuyla ilgili olarak siz ve Epic arasındaki sözleşmenin bütününü oluşturmaktadır. İşbu Sözleşme kapsamında ele alınan konuyla ilgili diğer tüm iletişimler, teklifler ve beyanlar hariç tutulmaktadır.  

İşbu Sözleşme orijinal olarak İngilizce dilinde hazırlanmıştır; yapılan çeviriler yalnızca referans amacıyla sunulmaktadır. Kendi ülkenizin kanunları kapsamında işbu Sözleşmenin başka bir ülkenin dilinde yazılmasını veya yorumlanmasını isteme hakkınızdan feragat ediyorsunuz.

İşbu Sözleşme bazı yasal hakları tanımlamaktadır. Kendi yargı bölgenizin kanunları kapsamında başka haklarınız olabilir. Kendi yargı bölgenizin kanunları buna izin vermiyorsa, işbu Sözleşme kendi yargı bölgenizin kanunları kapsamındaki haklarınızı değiştirmemektedir. Sizin durumunuzda kendi yargı bölgeniz buna izin vermediği için işbu Sözleşmedeki garanti ve çözüm yolu kısıtlamaları ve muafiyetleri sizin için geçerli olmayabilir. İşbu Sözleşmenin bazı hükümlerinin yetkili yargı bölgesindeki bir mahkeme veya hakem heyeti tarafından geçersiz kılınması durumunda söz konusu hükümler ilgili kanunlar kapsamında azami ölçüde geçerli olacak ve işbu Sözleşmenin geri kalan şartları tam olarak yürürlükte kalacaktır.

Epic’in kanun ve hakkaniyet çerçevesinde işbu Sözleşme kapsamındaki haklarından herhangi birini kullanması ya da kullanmaması veya kullanmakta gecikmesi kanun ve hakkaniyet çerçevesinde sözleşmedeki o haklardan veya diğer haklar ya da çözüm yollarından feragat etmesi olarak değerlendirilmeyecektir.

Açıkça belirtilmediği sürece işbu Sözleşme ile işbu Sözleşmenin tarafları haricinde hiç kimseye herhangi bir hak veya çözüm yolu sunulmadığını kabul ediyorsunuz.

Epic’in yükümlülükleri mevcut kanunlara ve hukuki süreçlere tabidir ve Epic işbu Sözleşmede bulunan aksi yöndeki hükümlere rağmen emniyet yetkililerinin veya resmî kurumların isteklerini ve şartlarını yerine getirebilir.
<EULA.Header> Açıklama Gerekliliği - AB’de Aylık Aktif Kullanıcılar (Güncelleme tarihi 16 Şubat 2024) </>

Son altı ay için Avrupa Birliğinde Fortnite’ın tahmini ortalama aylık aktif alıcıları 22,6 milyon olmuştur.

Son altı ay için Avrupa Birliğinde Fortnite.com’un tahmini ortalama aylık aktif alıcıları 6,2 milyon olmuştur

Belirli bir ayda Epic’in hizmetlerinin veya ürünlerinin bir tanesinden fazlasına erişmiş olan kullanıcılar her hizmet veya ürün için bir kullanıcı olarak sayılmıştır.